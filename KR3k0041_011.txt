# -*- mode: mandoku-view; -*-
#+TITLE: 氏族大全
#+DATE: 2015-08-24 23:31:55.209270
#+PROPERTY: ID KR3k0041
#+PROPERTY: BASEEDITION WYG    
#+PROPERTY: JUAN 卷十一
<pb:KR3k0041_WYG_011-1a>¶
欽定四庫全書¶
　氏族大全卷十一¶
十八尤¶
　尤(徴音子吳興避&KR0360;季之後為/沈姓  孫因  仇去水為尤)¶
尤袤字延之年八九嵗讀杜甫長篇歌行一過即能逆¶
誦宋紹興中陳俊卿進擬延之為秘書丞南軒得報曰¶
此真秘丞矣　淳熙中與楊誠齋同青宫寮寀定為金¶
石交　終禮尚書　諡文簡　自號遂初¶
<pb:KR3k0041_WYG_011-1b>¶
　　效尤　&KR0214;尤　拔其尤¶
　游(宫音父東平氏鄭穆公子偃字子游其後/以王  字為    游吉游闕皆其後也)¶
　　　名著文苑¶
游雅字伯度文苑傳序云魏有許謙崔宏髙允游雅聲¶
實俱茂詞義典正有永嘉之遺　大武朝徴為秘書監¶
　　　上卿祿¶
游明根字志逺仕魏歴官内外五十餘年處身以仁和¶
接物以禮譲時論貴之　與髙閭以儒學特被禮遇世¶
<pb:KR3k0041_WYG_011-2a>¶
稱髙游　太武朝表求致仕拜為五更給上卿祿¶
　　　嵗寒松栢¶
游元字楚客隋開皇中楊𤣥感脅之為逆不從遇害誠¶
節傳序云嵗寒貞栢疾風勁草千載之後凛凛如生¶
追贈銀青光祿大夫¶
　　　立雪¶
游酢字定夫與兄醇俱以文學知名師事伊川一日與¶
楊時同見先生先生忽瞑目坐立侍久之先生顧曰二¶
<pb:KR3k0041_WYG_011-2b>¶
子猶在乎日暮矣姑就舍退則門外雪深尺餘矣　公¶
之清徳重望皎如日星奴𨽻之賤皆知美流風餘韻足¶
以為世師範范忠宣公判河南待以國士還朝薦為大¶
博　宋徽宗朝除監察御史¶
　　　泛瀛洲¶
游操字存誠宋紹興中與潘良能沈介洪景伯俱為秘¶
書省正字同日赴館職少監秦熺於會食之次出對曰¶
潘游洪沈泛瀛洲有欲用絳繹繪維綰綸綍為對蓋熙¶
<pb:KR3k0041_WYG_011-3a>¶
寧中韓維陳繹韓絳楊繪相先後除學士也¶
　　　太極說¶
游誠之南軒髙弟也嘗論太極無極聞者服其簡　工¶
詩如東風未肯催桃李留得疎籬淺淡香平生意思春¶
風裏信手題詩不用工閒處謾憂當世事静中方識古¶
人心等句詩家所稱¶
　　優游　貴游　馬少游¶
　劉(宫音甲彭城龍陶唐氏之後受封於劉其後劉累/事孔  為御  氏在商為豕韋氏在周為唐杜氏)¶
<pb:KR3k0041_WYG_011-3b>¶
　　(杜伯子陶叔奔晉為士氏士會奔秦後歸晉有子/留於秦為劉氏周大夫食采於劉亦為劉氏劉康)¶
　　(公其後也漢祖賜婁敬姓劉項伯歸漢亦賜姓劉/劉聰自以為漢甥改姓劉氏劉知逺本沙陀人冒)¶
　　(姓劉氏元魏孝文欲革/舊俗改獨孤氏為劉氏)¶
　　　枕中秘書¶
劉向字子政本名更生漢宣招選名儒俊才向與王褒¶
張子僑進對獻賦頌數十篇初父徳治淮南獄得其枕¶
中鴻寶苑秘書向以獻之方不驗兄陽城侯入國户半¶
為之贖罪¶
<pb:KR3k0041_WYG_011-4a>¶
　　　藜燈¶
向校書天祿閣有老人黄衣植青藜杖叩閣而進時向¶
坐暗中誦書乃吹杖端煙焰照之曰我太乙之精天帝¶
聞卯金之子博學下而觀焉乃出懐中竹牒有天文地¶
圖之說授之自是向學日進　著烈女傳八篇新序說¶
苑五十篇歴事三帝居列大夫官前後三十餘年成帝¶
時王氏愈盛向著洪範五行傳論奏之天子心知向忠¶
精而不能用遷中壘校尉　年七十一卒　三子　伋¶
<pb:KR3k0041_WYG_011-4b>¶
賜歆¶
　　　父子異趣¶
劉歆字子駿好古博學仕王莽為國師　容齋云向拳¶
拳國家欲抑王氏歆力賛王莽至為之國師又改名秀¶
以應圖䜟竟不免為莽所誅子棻投四裔天道如是不¶
善者其知懼乎　漢書有與歆同姓名者四¶
　　　雲臺功臣¶
劉隆建武中封長平侯劉植封昌城侯俱圖像南宫雲¶
<pb:KR3k0041_WYG_011-5a>¶
臺¶
　　　虎北渡河¶
劉昆建武中徵為光祿卿帝勞之曰前在江陵反風滅¶
火後守𢎞農虎北渡河行何徳政而致是事對曰偶然¶
耳帝曰此長者之言也顧命書諸策¶
　　　一錢太守¶
劉寵字祖榮桓帝時為會稽太守徙將作監山陰有五¶
六老叟人齎百錢送寵寵為人選一大錢受之¶
<pb:KR3k0041_WYG_011-5b>¶
　　　蒲鞭¶
劉寛字文饒桓帝時為南陽太守温仁多恕吏人有過¶
用蒲鞭罰之示辱而已　後為太尉當朝會夫人令侍¶
婢奉羮翻汚朝衣寛徐曰羮爛汝手其性度如此天下¶
稱為長者¶
　　　三君八俊¶
劉淑陳蕃竇武為三君　劉祐等為八俊　劉祇等為¶
八顧　劉儒等為八厨皆漢桓靈時黨人標號也¶
<pb:KR3k0041_WYG_011-6a>¶
　　　依劉¶
劉表字景升姿皃奇偉漢末為荆州刺史坐保江漢之¶
間王粲往依之　二子曰琦曰琮弗克負荷曹操曰劉¶
景升兒子豚犬耳¶
　　　髀肉之嘆¶
劉備字𤣥徳耳到肩手垂過膝曹操曰大耳兒最叵信¶
後嘗於劉表坐上流涕嘆曰尋常身不離鞍髀肉皆消¶
今不復騎髀裏肉生日月如流老將至矣而功業不建¶
<pb:KR3k0041_WYG_011-6b>¶
　　　曹劉絶唱¶
劉楨字公幹有逸才建安七子以曹劉為絶唱　魏文¶
云七子者騁騏驥於千里仰齊足而並馳並文苑羽儀¶
詩人龜鑑　鍾嶸云若孔門用詩則公幹升堂子建入¶
室景陽潘陸可坐於廊廡之間(詩/話)¶
　　　任達¶
劉伶字伯倫放情肆志與嵇阮為竹林之友　嘗乘鹿¶
車攜一壺酒使人荷&KR1257;隨之曰死便埋我　著酒徳頌¶
<pb:KR3k0041_WYG_011-7a>¶
一篇為時所稱　仕東晉為建威將軍¶
　　　乘月清嘯¶
劉琨字越石初與祖逖俱為司州主簿同寢中夜聞雞¶
鳴逖蹴琨覺曰此非惡聲也皆起舞　後聞逖被用與¶
親故書曰吾枕戈待旦志梟叛逆常恐祖生先我著鞭¶
　在晉陽為騎兵所圍琨乘月登樓清嘯中夜奏笳敵¶
有懐土之思棄圍去　永嘉初都督并幽冀三州事兄¶
璵字慶孫京師語曰洛中奕奕慶孫越石¶
<pb:KR3k0041_WYG_011-7b>¶
　　　十部從事¶
劉𢎞仕晉為開府儀同三司毎有興廢致手書守相丁¶
寧款密咸曰得劉公一紙書賢於十部從事¶
　　　蓮社¶
劉驎之字遺民一字子驥晉末作柴桑令人多以柴桑¶
翁為淵明不知遺民嘗作此令也　慕逺公名徳白首¶
同社¶
　　　一擲百萬¶
<pb:KR3k0041_WYG_011-8a>¶
劉毅字希樂家無擔石之儲樗蒲一擲百萬　晉末為¶
青州刺史討桓𤣥𤣥初於南郡起齋號蟠龍齋毅小字¶
蟠龍至是始居之¶
　　　七業俱興¶
劉殷字長盛性至孝於西籬下得粟十五鍾銘曰七年¶
粟百碩以賜孝子劉殷　有子七人五子受五經一子¶
受太史一子受漢書一門之内七業俱興　晉永嘉之¶
亂陷於劉聰聰以為尚書¶
<pb:KR3k0041_WYG_011-8b>¶
　　　總稱二府¶
劉穆之字道和晉末為左僕射領監軍中軍二府内總¶
朝政外佐軍旅決斷如流賓客輻輳盈階滿室目覽詞¶
訟手答牋書耳行聴受口並應酬不相參涉悉皆贍舉¶
　　　鬼笑¶
劉伯龍仕宋為武陵太守貧寠尤甚在家慨然將營什¶
一之利忽一鬼在傍撫掌大笑伯龍嘆曰貧窮固有命¶
乃為鬼所笑(南/史)¶
<pb:KR3k0041_WYG_011-9a>¶
　　　第一官¶
劉孝綽小字阿士七嵗能屬文舅王融稱為神童且曰¶
天下文章無我當歸阿士　侍梁武帝宴作詩七首帝¶
篇篇嗟賞授秘書丞謂周捨曰第一官當用第一人¶
詞藻為後進所宗流聞河朔兄弟羣從子姪七十人皆¶
能文近古未之有也　第三弟孝儀第六弟孝威孝綽¶
嘗云三筆六詩各舉其所長也　子諒悉晉代故事號¶
皮裏晉書¶
<pb:KR3k0041_WYG_011-9b>¶
　　　絶交論¶
劉峻字孝標為任昉之子著廣絶交論大畧言因五交¶
而生三釁也　梁武帝引見占對不稱乃著辨命論寄¶
其懐遊東陽紫岩山築室居焉卒諡𤣥静先生¶
　　　三隠¶
劉紆字彦度梁人與阮孝緒劉歆為三𨼆卜築鍾山有¶
終焉之志孝標嘗與書云紆超超越俗如半天朱霞歆¶
矯矯出塵如雲中白鶴皆歉嵗之梁稷寒年之纎纊¶
<pb:KR3k0041_WYG_011-10a>¶
嘗著榖皮冠被衲衣遊山澤風神頴俊意氣彌逺遇者¶
以為神人¶
　　　二劉¶
劉悼字士元少與劉炫結盟為友俱以儒學知名世稱¶
二劉　隋開皇中二子與王邵同修國史時求天下遺¶
書炫偽造書百餘卷題曰連山易及魯史記等錄上送¶
官取賞而去後人訟之得赦免罪　炫卒門人諡曰宣¶
徳先生　自贊齊鑣驥騄並翼鵾鴻整緗素於鳯池記¶
<pb:KR3k0041_WYG_011-10b>¶
言動於麟閣¶
　　　解事僕射¶
劉仁軌字正則唐髙宗朝為左僕射時戴至徳為右僕¶
射更日聴獄有老嫗投牒至徳受訖嫗復取之曰本投¶
解事僕射乃不解事僕射邪¶
　　　九老會¶
劉宗唐武宗朝為磁州刺史與胡果等為九老會(見胡/姓)¶
　　　神童¶
<pb:KR3k0041_WYG_011-11a>¶
劉晏字士安八嵗獻頌行在元宗奇其幼命張說試之¶
說曰國瑞也號曰神童賜游宫貴妃坐之膝上親為畫¶
眉總髻宫人遺花投果　授正字上問曰正得幾字對¶
曰皆正惟朋字未正　代宗朝同平章事領江淮常平¶
使長於理財毎朝謁馬上以鞭算死之日家惟雜書兩¶
乘米麥數斛而已¶
　　　詩豪¶
劉禹錫字夢得偃蹇寡合白居易推為詩豪又言其詩¶
<pb:KR3k0041_WYG_011-11b>¶
在處有神物䕶持嘗與元微之韋楚客會于樂天之居¶
賦詩夢得首倡白公曰四人探驪劉子先得其珠其餘¶
鱗甲將何為三公罷吟　憲宗立斥朗州司馬作竹枝¶
辭十餘篇又作問大鈞等賦後入為主客郎中復作𤣥¶
都看花君子二詩言始謫十年還京師道士植桃甚盛¶
若霞又十四年過之無復一存惟兔葵燕麥動揺春風¶
耳以詆權近聞者益薄其行　會昌初加禮部尚書卒¶
　　　雪車氷柱¶
<pb:KR3k0041_WYG_011-12a>¶
劉义少任俠晩折節讀書聞韓愈接天下士徒步歸之¶
作雪車氷柱二詩出盧仝孟郊之右　因持愈白金數¶
斤而去曰此諛墓中人所得不若與劉君為夀¶
　　　材過晁董¶
劉蕡字去華唐文宗太和二年舉賢良方正考官馮宿¶
見蕡對嘆服以為過晁董而畏中官不敢取李郃曰劉¶
蕡下第我輩登科能無厚顔¶
　　　耆英會¶
<pb:KR3k0041_WYG_011-12b>¶
劉几字伯夀宋元豐中與潞公等為耆英會几詩云偶¶
以暮年陪盛宴喜將白髪照青春　以秘書監致仕時¶
七十五嵗¶
　　　元和風格¶
劉筠字子儀宋景徳中三入玉堂希望大用詩云蟠桃¶
三竊成何味上盡鼇山迹轉孤稱疾不出　王旦云劉¶
筠宋綬相繼翰苑屬文有貞元元和風格¶
　　　身登黄閣¶
<pb:KR3k0041_WYG_011-13a>¶
劉沆吉郡人少倜儻任氣作述懐詩云虎生三嵗便窺¶
牛獵食寧能掉尾求若不去登黄閣貴便須來伴赤城¶
遊　王拱辰榜第二人至和中拜相¶
　　　三劉¶
劉敞字原父號公是先生弟攽字貢父號公非先生敞¶
子奉世字仲馮是為三劉　劉渙字凝之號西澗先生¶
子恕字道原恕子羲仲亦為三劉¶
　　　一揮九制¶
<pb:KR3k0041_WYG_011-13b>¶
原父治平中在西掖一日進封皇子公主九人立馬郤¶
坐一揮九制文詞典雅¶
　　　著漢書¶
貢父宋神宗朝充集賢院校理著漢書誤謫倅泰州題¶
館壁云璧門金闕倚天開五見宫花落井槐明日扁舟¶
滄海去却從雲氣望蓬萊王介甫愛之書於扇¶
　　　臺評¶
仲馮為傅堯俞所劾攽曰小姪何過致煩臺評傅慙曰¶
<pb:KR3k0041_WYG_011-14a>¶
三平二滿文字劉曰七上八下人才¶
　　　丈夫壯節¶
凝之宋天聖中為潁上令棄官歸徙居廬山之陽歐公¶
與公同年髙其節賦廬山髙以美之中有丈夫壯節似¶
君少之句朱文公守南康為作壯節亭記　蘇子由稱¶
其氷清玉剛亷潔不撓凛乎非今世之士　張耒云文¶
章似司馬遷談而遷談無其氣節風節似疎廣受而廣¶
受無其文學¶
<pb:KR3k0041_WYG_011-14b>¶
　　　騎牛圖¶
凝之與陳舜俞養犢為騎舜俞作騎牛歌稱凝之為白¶
雲老李伯時畫騎牛圖山谷拜其像賦詩云棄官清潁¶
尾買田落星灣身在菰蒲中名滿天地間誰能四十年¶
保此清静退往來澗谷中神光射牛背　年八十餘卒¶
官至屯田員外郎¶
　　　史學¶
道原初頴悟宋皇祐初司馬公為貢院屬官趙周翰知¶
<pb:KR3k0041_WYG_011-15a>¶
舉問以春秋大義所對精詳凡二十問皆然擢為第二¶
司馬以是重之時年十八英宗詔光修次通鑑令自擇¶
館閣人材光曰專精史學劉恕一人而已¶
　　　漫浪翁¶
羲仲文學風節能世其家有漫浪翁圖山谷書其後云¶
子劉子讀書千卷無不貫穿不可謂漫未見古人如不¶
能得既見古人曰吾未能如古人也不可謂浪年未四¶
十而學日夜進不可謂翁¶
<pb:KR3k0041_WYG_011-15b>¶
　　　鐡漢¶
劉安世字器之宋元祐中為中書舍人面折廷争目之¶
為殿上虎紹聖初黨禍起公尤為章惇蔡卞所忌遂謫¶
嶺外人言春循梅新與死為隣髙竇雷化説著也怕八¶
州惡地公歴遍其七坡曰劉器之真鐡漢不可及也¶
其在宋州不妄接人而田夫野老皆曰過南京不見劉¶
待制如過泗州不見大聖　號元城先生　年七十八¶
薨　楊中立祭之曰刼火洞然不燼惟玉¶
<pb:KR3k0041_WYG_011-16a>¶
　　　三老堂¶
劉摯字莘老教子孫先行實後文藝每曰士當以器識¶
為先　有三老堂胡彦國詩云歴陽賓主昔多賢三老¶
風流二十年獬豸冠中曾補衮鳳凰池上迭擎天　元¶
祐中拜右相後謫新州卒　諡忠肅¶
　　　鐡肝御史¶
劉顗為御史以言事貶坡詩云烏府先生鐡作肝風霜¶
卷地不知寒世因目為鐡肝御史¶
<pb:KR3k0041_WYG_011-16b>¶
　　　軋茁¶
劉煇好為險語歐公惡之有一人論曰天地軋萬物茁¶
聖人發公曰此劉幾也因戲曰秀才刷試官刺以朱筆¶
横抹之謂之紅勒帛後嘉祐中公為御試考官試堯舜¶
性仁賦有曰静以延年獨髙五帝之夀動而有勇形為¶
四罪之誅公稱賞擢為第一唱名乃劉煇也人曰此即¶
劉幾易名公愕然久之¶
　　　五世封忠¶
<pb:KR3k0041_WYG_011-17a>¶
劉翺京兆人官建州因家焉居官亷明為政慈惠或收¶
寇或決獄或賑貧或拯難居人無數率義興仁公所至¶
人則曰活我劉公至也其後孫領收峒冦有功諡忠簡¶
孫純收邵寇賜廟封忠烈從孫韐諡忠顯韐子子羽諡¶
忠定子羽子珙諡忠肅世號五忠劉氏¶
　　　烈丈夫¶
劉韐字仲淹始書生起白屋累歴大藩歴事五朝紹興¶
中奉使大金死之李綱作詩序云公視死如歸豈不誠¶
<pb:KR3k0041_WYG_011-17b>¶
烈丈夫哉　孝宗即位勑賜旌忠褒節之碑　諡忠顯¶
　二子　子羽　子翬¶
　　　三字符¶
劉子翬字彦冲家世屏山有園林水石之勝號屏山先¶
生晩年歌詠自適兄弟間怡怡如也　朱熹問入道次¶
第答曰吾於易得入道之門焉所謂不逺復者吾三字¶
符也　家有二齋東曰復齋西曰蒙齋各有記¶
　　　刺刺孟¶
<pb:KR3k0041_WYG_011-18a>¶
劉章字文孺以小戴禮應鄉書四冠其選紹興廷對天¶
子親擢之第一晩年好著書王充作刺孟乃作刺刺孟¶
栁子厚作非國語乃作非非國語¶
　　　墨莊¶
劉清之字子澄與呂東萊朱晦翁江玉山李巽巖張廣¶
漢講論義理之學為天下倡　公先世藏書千卷謂之¶
墨莊　光宗即位御史胡晉臣薦公起知袁州　號静¶
春先生¶
<pb:KR3k0041_WYG_011-18b>¶
　　　梅詩¶
劉克莊字潛夫號後村詩文閎肆瑰奇超邁特立　宋¶
淳祐中賜進士出身除秘書少監兼崇政殿說書遷秘閣¶
修撰後因落梅詩忤時相得謫　有梅花百詠文集五¶
十卷¶
　劉牢之字道堅鬚目驚人破符堅為前鋒號北府兵¶
　劉栖楚諌敬宗游畋失徳以額叩龍墀流血被面¶
　劉子羽慷慨自許有捐身徇國之志　終徽猷　子¶
<pb:KR3k0041_WYG_011-19a>¶
　珙¶
　劉珙入禁掖思論潤色皆稱其得體　為留守諡忠¶
　肅¶
　劉錡紹興名將順昌之捷其功卓然　父子建節¶
　劉光世紹興名將入覲誓竭力報國　諡武僖公¶
　　　仙道¶
　劉奉林在天台山駕鶴輕舉鶴嘗墜羽故名其山曰¶
　委羽山王十朋詩云應有赤城鸞鳳過一聲長嘯入¶
<pb:KR3k0041_WYG_011-19b>¶
　青㝠¶
　劉無名夜坐守庚申常服雄黄後見一鬼使曰我來¶
　攝君君頭上有黄光數丈不可近一金二石謂之丹¶
　君服其石更服其金則黑籍落名青華定籙　後遇¶
　青華真人授丹訣鈆為君汞為臣石為使黄芽為田¶
　劉海蟾寄問藍方云十月聖胎已成如何得出¶
　　　女徳婚姻¶
　　　　才學¶
<pb:KR3k0041_WYG_011-20a>¶
劉孝綽三妹並有才學一適王叔英一適張嶸一適徐¶
緋者稱劉三娘文尤清拔¶
　　　　仙婚¶
劉晨剡縣人漢永平中與阮肇入天台山採藥望山頭¶
有桃共取食之下山取澗水飲之見一杯流出中有胡¶
麻飯屑因渡水又過一山見二女絶色喚劉阮姓名道¶
郎等來何晩也邀至其家㕔館服飾鮮華東西各有牀¶
帳帷幔七寶纓絡設甘酒山羊脯胡麻飯就女家成夫¶
<pb:KR3k0041_WYG_011-20b>¶
婦仙客數人將三五桃來慶女壻住半年二人求歸女¶
曰罪根未滅使君等至此還家驗得七代子孫却欲還¶
女家尋不獲至晉大康八年失二人所在　元稹詩云¶
芙蓉粉面綠雲鬟罨畫樓臺青黛山千樹桃花萬年藥¶
不知何事憶人間¶
　　　　擇婿¶
劉惔字真長少清逺有標致與母任氏寓居京口織芒¶
屨自給蓽門陋巷晏如也王導深器之晉武帝求婚曰¶
<pb:KR3k0041_WYG_011-21a>¶
得如劉真長足矣¶
　　　　名族¶
劉頌字子雅廣陵人世為名族與同郡雷蔣榖魯四大¶
姓相匹敵嫁女於陳矯矯本劉氏子出養於姑人譏之¶
　　　　重義¶
劉廷式面目有紫光未第時與隣翁約為婚既第而回翁¶
死其女喪明女家躬耕貧甚以疾辭婚廷式曰與翁有¶
約豈可以翁死女疾而遂背之乎卒娶之¶
<pb:KR3k0041_WYG_011-21b>¶
　　　　再婚¶
劉貢父再娶歐公詩賀之云仙家千載一何長浮世空¶
驚日月忙洞裏桃花莫相笑劉郎今是老劉郎¶
　劉殷字長盛張宣子以女妻之既婚戒其女曰劉殷¶
　至孝㝠感才識超世終必逺到汝謹事之¶
　劉秀之字道寶十歲氣識異於羣兒東海何承天雅¶
　相知器以女妻之¶
　劉曄字耀卿未第時娶尚書趙晃之女早逝再娶趙¶
<pb:KR3k0041_WYG_011-22a>¶
　氏九姨　宋天禧中除曄龍圖待制¶
　劉凝之以女妻六合徐長孺長孺死有子名武¶
　劉純材富室也以女妻貧士白厚(見白/氏)¶
　伊陽劉氏家富以女妻呂子衡(見呂/氏)¶
　劉延明為郭博士快婿　劉道原娶郎中蔡巽之女¶
　劉子羽妻卓氏封慶國夫人　劉綱夫妻俱仙(見樊/氏)¶
　劉勉之字致仲朱晦翁之婦翁也　劉穆之娶江氏¶
　劉氏范氏世為婚姻(左/傳)¶
<pb:KR3k0041_WYG_011-22b>¶
　　依劉　劉范　劉郎¶
　周(角音邑汝南子后稷至太王/文王  于周  孫以國為氏)¶
　　　諤諤¶
周舍事趙簡子簡子曰何以教我舍曰願為諤諤之臣¶
執筆墨操簡牘隨君後伺君之過而書(新/序)¶
　　　安劉¶
周勃木强敦厚漢髙以為可屬大事又曰周勃重厚少¶
文然安劉氏者必勃也　惠帝朝為太尉陳平與相結¶
<pb:KR3k0041_WYG_011-23a>¶
交驩呂氏叛勃以一節入北軍士皆左袒為劉氏誅諸¶
呂漢室以安　初封絳侯食邑入千二百八十户　文¶
帝立拜丞相¶
　　　真將軍¶
周亞夫勃次子漢文任為將軍軍細栁文帝勞之嘆曰¶
此真將軍矣　景帝以為太尉平七國之亂　初封條¶
侯¶
　　　期期之對¶
<pb:KR3k0041_WYG_011-23b>¶
周昌漢髙朝為御史大夫時上欲易太子昌廷争之强¶
而吃曰臣期期知其不可陛下欲廢太子臣期期不奉¶
詔¶
　　　拾遺左右¶
周堪字少卿元帝朝領尚書事與蕭望之以師傅見尊¶
重數宴見言治亂事與劉向金敞並拾遺左右¶
　　　因師獲印¶
周福字仲進甘陵人桓帝微時受學於福及即位擢為¶
<pb:KR3k0041_WYG_011-24a>¶
尚書時語曰因師獲印周仲進由是甘陵有南北部(黨/錮)¶
(傳/)¶
　　　黽池逸民¶
周黨字伯況漢建武中被徵三聘乃肯就車陛見帝廷¶
伏而不謁自陳願守所志詔賜帛四十匹罷之遂隠居¶
黽池¶
　　　五經縱横¶
周舉字宣光姿貎短陋博學洽聞京師語曰五經縱横¶
<pb:KR3k0041_WYG_011-24b>¶
周宣光漢順帝朝舉茂才　遷并州刺史移書弔介子¶
推革寒食禁火之俗民免凍死之患拜光祿大夫卒詔¶
曰周舉性侔夷魚(伯夷/史魚)忠踰隨管加賜錢十萬以旌素¶
絲之節　八使巡行(見馮/羨)　子勰¶
　　　赤壁奇功¶
周瑜字公瑾吳人文武籌畧萬人之英赤壁之戰以兵¶
三萬破魏師八十萬　孫權曰公瑾雄烈膽畧兼人開¶
拓荆州邈焉寡儔　程普曰與周公瑾交若飲醇醪不¶
<pb:KR3k0041_WYG_011-25a>¶
覺自醉少精意於音樂其有缺誤必知之時語曰曲有¶
誤周郎顧年三十六卒於巴丘¶
　　　三害¶
周處字子隠膂力絶人不修細行嘗問父老曰今嵗豐¶
人樂否曰三害未除何樂之有處曰三害云何曰南山¶
白額虎長橋下蛟并子為三處乃入山射殺猛獸沒水¶
斬蛟自勵志好學為善　吳人歸晉為御史中丞　三¶
子玘靖杞玘子勰烏程郡公　靖長子懋清流亭侯¶
<pb:KR3k0041_WYG_011-25b>¶
次子遥内史三子賛武鄉縣侯　四子縉都鄉縣侯一¶
門五侯¶
　　　中興名將¶
周訪字士達少與陶侃友善遇相者陳訓謂曰二君位¶
至方岳功名畧同訪小侃一嵗訪初為汝南縣功曹薦¶
侃為主簿　晉元帝渡江命為將軍平華軼社弢二寇¶
以功遷荆州刺史或說王敦曰荆州用武之國公宜自¶
領改訪梁州訪大怒敦手書譬釋因遺以玉環玉椀訪¶
<pb:KR3k0041_WYG_011-26a>¶
投諸地曰吾豈賈豎可以寶恱乎　史臣曰訪器兼文¶
武擁麾仗節逺近仰其威風推為中興名將　長子撫¶
有父風　撫子楚　楚子瓊有將畧三世皆為將軍¶
瓊子彪死節于秦¶
　　　人倫之鑒¶
周浚有人倫之鑒隨王渾平吳封武威侯　三子顗嵩¶
謨¶
　　　肘懸斗印¶
<pb:KR3k0041_WYG_011-26b>¶
周顗字伯仁少有重名神采秀徹庾亮謂曰人咸以君¶
方樂廣顗曰何乃刻畫無鹽唐突西施　王導深重之¶
嘗指其腹曰此中何有曰此中空洞無物可容卿等數¶
百人　晉永昌初王導以王敦作亂每日詣臺待罪顗¶
入導呼之曰伯仁以百口累卿顗直入不顧但曰今年¶
殺諸賊奴取金印如斗大係肘後而上表申救甚至¶
為僕射¶
　　　冬至燕觴¶
<pb:KR3k0041_WYG_011-27a>¶
周謨小字阿奴冬至日其母李氏置酒舉觴賜三子曰¶
不謂爾等並貴列吾目前吾復何憂嵩曰恐不如尊㫖¶
伯仁志大而才短名重而識暗非自全之道嵩性抗直¶
亦不容於世惟阿奴碌碌在母眼下後顗嵩皆為王敦¶
所殺　嵩為御史中丞　謨為丹陽尹¶
　　　早韭晩菘¶
周顒字彦倫隠鍾山王儉曰卿山中何有曰赤米白鹽¶
綠葵紫蓼文惠太子問菜何味勝曰春初早韭秋末晩¶
<pb:KR3k0041_WYG_011-27b>¶
菘　仕宋為國子博士復欲歸隠孔稚圭作北山移文¶
嘲之　子捨留内省二十餘年梁武稱為公輔器　後¶
拜相¶
　　　貂蟬¶
周盤龍齊永明中遷光祿大夫年老求解職上曰卿著¶
貂蟬何如兠鍪對曰此貂蟬自兠鍪中來¶
　　　三隠¶
周續之字道祖受業於范寗通五經五緯號十經既而¶
<pb:KR3k0041_WYG_011-28a>¶
閒居讀老易晉末始入廬山時劉遺民隠廬山陶靖節¶
不就徵號潯陽三隠¶
　　　吟風弄月¶
周惇頥字茂叔號濓溪先生濓溪有舊橋橋有水亭釣¶
遊其上吟風弄月窓前草不除言與自家意思一般¶
山谷云舂陵周茂叔人品甚髙胸中灑落如光風霽月¶
雅意林壑初不為窘束　作太極圖及通書數十篇上¶
接洙泗千載之統下啓河洛百世之傳　晦菴贊云書¶
<pb:KR3k0041_WYG_011-28b>¶
不盡言圖不盡意風月無邊庭草交翠　朱雲易傳表¶
云濮上陳摶以先天圖傳种放放傳穆修修傳李之才¶
之才傳邵雍放以河洛圖書傳李溉溉傳許堅堅傳范¶
諤昌諤昌傳劉牧修以太極圖傳茂叔茂叔傳二程¶
宋景祐中奏補熙寧中除提刑　諡元公　二子夀燾¶
　　　平園老¶
周必大字子克初字洪道紹興中中博學宏詞科　在¶
翰苑九年有詩云綠槐夾道集昏鴉勅使傳宣待賜茶¶
<pb:KR3k0041_WYG_011-29a>¶
歸到玉堂清不寐月鈎初上紫薇花嘗言六十四卦惟謙¶
六爻皆吉又誦夫子其恕乎一語政平生處已以謙持物¶
以恕退居十五年自號平園老叟築室名曰玉和公自¶
序云和氣謂之玉燭方今賢和朝物和野使皤然一叟¶
得佚老於和氣之内　淳熙中拜右相封益公　子綸¶
知筠州¶
　　　夜書墨板¶
周嗣武字功父乾道中除䕫漕居官盡心國事取平板¶
<pb:KR3k0041_WYG_011-29b>¶
方尺餘墨塗之置枕傍夜臥究思有得伸臂捫板畫粉¶
暗書為記晨起以次施行　晦翁以為有徳君子¶
　　　望塵知敵¶
周徳威字鎮逺望塵知敵狀皃雄偉勇聞天下¶
　　　仙道¶
周義山入蒙山遇羨門子再拜乞長生訣羨門子曰子¶
名已在丹臺玉室何憂不仙¶
周貫自號木鴈子治平熙寧間往來西山人問其夀答¶
<pb:KR3k0041_WYG_011-30a>¶
曰八十西山作酒仙麻鞋踏斷布衣穿相逢甲子君休¶
問大極光陰不計年¶
　周繇與李栖逺等謂之十哲(見吳/罕)¶
　周墀為起居舍人濡筆立右螭坳下　唐武宗朝拜¶
　相¶
　周思臧唐乾封後與劉禕之等號為北門學士¶
　周昉窮丹青之妙寫趙縱得其神氣情性¶
　周麟紹興中試宏詞第一姿儀灑落望之如神仙中¶
<pb:KR3k0041_WYG_011-30b>¶
　人¶
　周美成號清真居士元豐中獻汴都賦除太學士¶
　周武仲宣和中為館伴使稱㫖上賜茶錦宫花¶
　周絳與景徳二十四賢之列(見邊/肅)¶
　　　女徳婚姻¶
　　　　干齋¶
周澤漢永平中拜太常臥病齋宫妻問之澤大怒以妻¶
干犯齋禁取送獄時語曰生不願作太常妻一年三百¶
<pb:KR3k0041_WYG_011-31a>¶
六十日三百五十九日齋一日不齋醉如泥¶
　　　　連姻貴族¶
周浚為安東將軍因出獵遇雨止李氏家時其女絡秀¶
在室與婢宰羊豕具十人之饌既辦不聞人聲使覘之¶
見一女容止甚美因求為妾父兄不許絡秀曰門户殄¶
瘁何惜一女連姻貴族後來庶大有益許之生顗兄弟¶
　　　　擇婿¶
周浚有人倫之鑒鄉人史曜微賤浚引以為友以妹妻¶
<pb:KR3k0041_WYG_011-31b>¶
之¶
　　　　義童¶
周恭叔幼議母黨之婚及登科後其女雙瞽娶之篤愛¶
過於常人伊川曰某年未三十亦做不得此事¶
　周訪於陶侃故舊也以女妻侃之子贍¶
　周瑜納小喬(見喬/氏)¶
　　馬周　從周　伊周　蝶為周¶
　丘(宫音丘河南以齊太公封/于營  其後  地為姓)¶
<pb:KR3k0041_WYG_011-32a>¶
　　　終身祭酒¶
丘靈鞠先仕宋後歸齊領東觀祭酒曰人居官願數遷¶
使我終身為祭酒不恨也　子遲¶
　　　飛羣鳴玉¶
丘遲字希範八嵗能屬文辭藻麗逸鍾嶸詩評云遲㸃¶
綴映媚似落花依草　齊朝為僕射有譲表云飛翠鳴¶
玉出入禁門¶
　　　不食武昌魚¶
<pb:KR3k0041_WYG_011-32b>¶
丘巨源蘭陵人除武昌守不樂曰古云不食武昌魚乃¶
為餘杭令¶
　　　東南之美¶
丘仲孚字公信少好學讀書叔父靈鞠稱為千里駒¶
王儉曰東南之美復見丘生　梁武時為山陰令吏民¶
敬服號稱神明政為天下第一　時語曰二傅沈劉不¶
如一丘¶
　　　死節¶
<pb:KR3k0041_WYG_011-33a>¶
丘冠先字道先齊永明中位給事中奉使蠕蠕國逼之¶
拜丘曰能殺我者蠕蠕也不能使天子使拜者我也遂¶
遇害¶
　　　斵石旌功¶
丘行恭有勇力貞觀中討髙昌有功詔斵石為人馬象¶
立昭陵闕前以旌其功　封天水郡公　丘礪紹興中¶
知瑞州事重建碧落堂　丘舜中為朝奉郎諸女皆能¶
詩兄弟内集必聨詠為樂¶
<pb:KR3k0041_WYG_011-33b>¶
　　浮丘　糟丘　東家丘¶
　　　一代偉人¶
丘崈字宗卿江陰人仕宋孝光寧三朝寧宗嘗稱之曰¶
卿三朝舊徳一代偉人也封魏國諡文定子夀雋刑部¶
尚書次子夀邁司農卿孫汲桂陽太守俱以名徳見稱¶
汲生必恭必恭生定夫定夫生基基生元鍾歴代名宦¶
　鄒(角音因范陽氏宋愍公之後正考父食邑/於鄒  以為  春秋有鄒氏傳十一巻)¶
　　　三鄒¶
<pb:KR3k0041_WYG_011-34a>¶
鄒忌以鼓琴見齊王王喜之後為齊相　齊有三鄒子¶
前鄒忌次鄒衍後鄒奭¶
　　　黍谷回春¶
鄒衍事燕惠王被譖繫獄仰天而哭六月霜降燕有寒¶
谷不生黍稷衍吹律而暖氣至　適梁梁王郊迎適趙¶
平原君側行撇席適燕燕昭王擁篲先驅其見禮於諸¶
侯如此(劉向/别錄)¶
　　　曳裾王門¶
<pb:KR3k0041_WYG_011-34b>¶
鄒陽齊人也漢景帝時與嚴忌枚乗仕吳吳王陰有邪¶
謀陽上書諌有云蛟龍驤首則霧雨咸集今臣飾固陋¶
之心何王之門不可曳長裾乎王不納去而之梁從孝¶
王游介於羊勝公孫詭之間勝等譖之孝王下之吏陽¶
從獄中上書有曰明月之珠夜光之璧以暗投人莫不¶
按劒而相盻者無因而至前也蟠木根柢輪囷離奇而¶
為萬乗器者以左右為之先容也書奏立出之卒為上¶
客¶
<pb:KR3k0041_WYG_011-35a>¶
　　　撲滿之戒¶
鄒長倩一云長信公孫𢎞之故人也贈𢎞生芻一束素¶
絲一襚撲滿一枚書遺之曰撲滿者以土為之蓄錢之¶
具有入而無出滿則撲之士有聚而不散者將有撲滿¶
之敗可不戒乎¶
　　　南陽人傑¶
鄒湛字開父晉人少以才學知名實為南陽人傑對武¶
帝曰蜂蠆作於懐袖勇夫為之驚駭猛獸在田荷戈而¶
<pb:KR3k0041_WYG_011-35b>¶
出凡夫能之　累遷國子祭酒¶
　　　送行萬里¶
鄒游與顔魯公友善顔之使希烈也游往送之魯公與¶
蔡明逺帖云聞明逺與鄒游同來欲至采石計其不久¶
亦合及於淮泗之間　坡送王子立詩云送行萬里一¶
鄒游¶
　　　江山炳靈¶
鄒郁華清虚服道非天地間氣江山炳靈則曷由纂懿¶
<pb:KR3k0041_WYG_011-36a>¶
流光若斯之盛真卿幸承餘烈敬刻金石以誌之(顔魯/公麻)¶
(姑壇/記)¶
　　　道鄉¶
鄒浩字志完楊龜山序公奏議云道鄉鄒公自少以道¶
學行義知名于時蓋仁人君子也遇事接物如虚舟然¶
堅挺之姿如精金良玉不可磨磷　元祐中為太學博¶
士　徽宗即位召拜右正言除中書舍人遷吏侍　謫¶
昭州江水不可飲暑月苦於逺汲所居嶺下忽有泉湧¶
<pb:KR3k0041_WYG_011-36b>¶
疏為小池日得四五斛名感應泉　大觀中復龍圖待¶
制　子柄¶
　　　國家之光¶
鄒柄紹興中擢為御史上曰直臣之子也使言事聳動¶
四方亦足為國家之光¶
　　　少陵户牖¶
鄒定字應可新吳人寓居於筠有詩名嘗過杜工部祠¶
賦詩云疇昔哦詩憶耒陽兹因捧檄過祠堂一生忠義¶
<pb:KR3k0041_WYG_011-37a>¶
孤吟裏千載凄凉古道傍自是風霜侵病骨非千牛酒¶
涴詩腸明朝解纜秋江上問訊先生一辦香　誠齋誌¶
其墓云詩句自徐師川上遡山谷以入少陵户牖　官¶
奉議郎¶
　鄒捷為散騎常侍金谷二十四友中人¶
　鄒景初衡之子也慶元丙辰以春秋擢掄魁¶
　鄒永年字天錫為松滋宰山谷有寄鄒松滋苦竹泉¶
　詩¶
<pb:KR3k0041_WYG_011-37b>¶
　鄒元佐精通五行有洪範福祿奥㫖五卷　三奇(見/彭)¶
　(姓/)¶
　鄒至字致之新昌人授諸子各一經號五經鄒氏¶
　　　女徳婚姻¶
　　　　義聲¶
鄒徳懲妻從夫官于湘陰遭亂為賊所掠將汙之不屈¶
節死于水賊去得尸義聲動江南　李華為作哀節婦¶
賦¶
<pb:KR3k0041_WYG_011-38a>¶
　　　　富婚¶
鄒鳳熾富商也時人稱為鄒駱駝以其傴也市南山木¶
每株估一匹絹自云山木可盡我絹有餘　其嫁女也¶
請朝士賓客數千供帳華麗及女郎將出侍婢圍繞綺¶
羅珠翠垂釵曳履尤艷麗者數百人不知誰是新婦¶
　　之鄒　枚鄒隴¶
　牛(宫音父隴西以宋微子之後司/冦牛  子孫  王父字為氏)¶
　　　牛繼馬¶
<pb:KR3k0041_WYG_011-38b>¶
牛金仕晉為後將軍時𤣥石圖有牛繼馬後之䜟宣帝¶
乃忌牛金為二榼共一口以毒酒鴆之而恭王妃夏侯¶
氏通小吏牛氏而生元帝焉¶
　　　徳量¶
牛𢎞字顯仁有弟弼醉酒因射殺𢎞駕車牛𢎞妻曰叔¶
射殺牛是異事𢎞曰作脯妻言至再𢎞曰已知讀書不¶
輟　隋開皇初為秘書監¶
　　　宰相才¶
<pb:KR3k0041_WYG_011-39a>¶
牛仙客本河湟使典開元中為河西節度使能勤職業¶
李林甫曰仙客宰相才也遂以同中書門下三品封豳¶
國公¶
　　　金灘¶
牛僧孺字思黯元和初以賢良方正對策第一初為河¶
南伊閭縣尉舊傳縣有人入臺縣前水中先有灘出石¶
礫金沙一日灘出老吏曰此必分司御史若是西臺當¶
有一雙鸂鶒牛祝曰既能有灘何惜鸂鶒言訖一雙飛¶
<pb:KR3k0041_WYG_011-39b>¶
下旬日牛拜察院　歴事四朝罷相文宗賜以彜樽龍¶
勺詔曰精金古器以比君子　治第洛陽歸仁里多致¶
嘉石美木與賔客相娛樂　封奇章公　宣宗朝加少¶
師卒¶
　　　禱井¶
牛存節仕後梁守鄜州為朱友謙夾圍欲持久以渇疲¶
之存節乃禱而鑿井八十有水皆甘¶
　　　賜綵¶
<pb:KR3k0041_WYG_011-40a>¶
牛希濟蜀臣也降於後唐明宗召賦蜀主降唐詩云¶
唐主再懸新日月蜀王難保舊山川明宗曰不忘君規¶
忠孝也賜綵百端¶
　　　舞袖破敵¶
牛臯岳飛愛將也宋建炎中廬州守仇愈告急於飛飛¶
遣臯以二千騎赴之坐未定敵甲騎五千破城矣臯遥¶
謂曰牛臯在此展幟示之敵愕然臯舞袖徑前賊疑有¶
伏奔潰¶
<pb:KR3k0041_WYG_011-40b>¶
　牛堪唐元和中太學生也及第歸韓愈作序送之¶
　　　婚姻¶
牛僧孺長女適苖愔次適張洙三適張希復四適鄧叔¶
　　風馬牛　火牛　木牛¶
　侯(商音成山谷之晉侯緍之後公秦有侯生譏伐始/皇以  坑儒  過  漢有侯  遣之說羽約平分)¶
　　(天/下)¶
　　　虚左自迎¶
侯嬴魏隠士也為大梁夷門監者信陵君置酒大會賔¶
<pb:KR3k0041_WYG_011-41a>¶
客從車騎虚左自迎侯生坐上坐賓客皆驚¶
　　　矯世論¶
侯瑾字子瑜以禮自牧獨處一房如對嚴賓作矯世論¶
　　　臥轍¶
侯霸字君房家累千金篤志好學王莽時為臨淮大尹¶
更始徵之百姓老弱相攜遮使者當道而臥曰願乞侯¶
君復留一年　建武初拜尚書令¶
　　　位至鼎足¶
<pb:KR3k0041_WYG_011-41b>¶
侯霸與嚴光有舊光至京師霸遣使奉書光答曰君房¶
足下位至鼎足甚善懐仁輔義天下恱阿諛順言腰領¶
絶霸即封奏之¶
　　　刻石紀功¶
侯君集以材雄稱從太宗征伐有功　平髙昌刻石紀¶
功而還　封潞國公圖形凌煙閣¶
　　　獬豸觸邪¶
侯思止為髙元禮奴唐武后朝因告舒王謀反擢遊擊¶
<pb:KR3k0041_WYG_011-42a>¶
將軍后問識字否對曰獬豸不識字而能觸邪后大恱¶
(酷吏/傳)食籠餅必令縮葱加肉號縮葱侍郎¶
　　　石鼎聨句¶
侯喜唐元和中有詩聲與軒轅彌明指石鼎聫句彌明¶
好句層出喜大服¶
　　　虎榜¶
侯繼唐貞元中及第號龍虎榜(見齊/姓)王&KR0008;為河南尹辟¶
繼為參謀官愈送以詩云君今得所附勢若脫韝鷹¶
<pb:KR3k0041_WYG_011-42b>¶
　　　蜺龍¶
侯𢎞實五代時人年十三四夢為虹飲于河數月有僧¶
相之曰此虹龍也後為節度使¶
　　　勁正之學¶
侯仲良字師聖呼二程為舅氏伊川嘗謂侯子議論只¶
好隔壁聴　朱子曰其學清白勁正而無深潛醲郁之¶
味　人有欲館侯子者侯子造焉其家壁垂佛像几積¶
佛書侯子去之¶
<pb:KR3k0041_WYG_011-43a>¶
　侯瑱字伯玉討侯景有功陳文帝即位授太尉¶
　侯安都善騎射為邑里雄豪陳文帝即位遷司空¶
　　　女徳婚姻¶
　　　　繡迴文¶
侯氏張暌之妻唐會昌中暌戍邊十年侯氏繡迴文詩¶
作龜形云暌離已是十年强對鏡那堪理舊妝聞鴈幾¶
回脩尺素見霜先為製衣裳開箱疊㨂先垂淚拂杵調¶
砧更斷腸繡作龜紋獻天子願教行客早回鄉詣闕獻¶
<pb:KR3k0041_WYG_011-43b>¶
之暌得歸¶
　侯髙女嫁官人(見王/適)　侯繼圖拾葉題詩(見任/氏)¶
　侯道濟娶程珦女¶
　　公侯　射侯　武侯¶
　婁(徵音後譙國因邾婁/國之  子孫  氏焉)¶
　　　脫輓¶
婁敬齊人漢髙五年脫輓見虞將軍曰願見上陳便宜¶
虞與鮮衣曰臣衣帛衣帛見衣褐衣褐見不敢易衣見¶
<pb:KR3k0041_WYG_011-44a>¶
上說都闗中上從之賜姓劉號奉春君　改封建信侯¶
　　　跛男子¶
婁師徳字宗仁有徳量唐初為江都尉揚州刺史盧承¶
業異之曰子台輔器也　其弟守代州教之耐事弟曰¶
人有唾面潔之而已師徳曰潔之是逆其意正使自乾¶
耳　狄仁傑曰婁公盛徳我為所包容久矣　天授中¶
拜鳳閣鸞臺同平章事為將相三十年(本/傳)初袁客師渡¶
江見舟中人鼻下皆有黑氣不渡俄有一跛男子負直就¶
<pb:KR3k0041_WYG_011-44b>¶
舟客師曰此貴人也可以濟矣男子乃師徳也(袁天/綱傳)¶
　　　幼悟¶
婁機字彦發幼頴悟日誦數百言作文以韓栁班馬為¶
標的　攝宰潛川治庠序擇儒士而李延光首與選擢¶
賢科親書桂枝坊以表其廬士益知勸　宋嘉定中參¶
大政攝中書令　年七十九¶
　　奎婁　離婁¶
　樓(徵音東杞國支夏少康之後周/封杞  樓公  孫因以樓為氏)¶
<pb:KR3k0041_WYG_011-45a>¶
樓䕶字君卿漢元成間人時王氏五侯賓客各有所厚¶
惟䕶盡入其門咸得其歡心與谷永俱為五侯上客長¶
安語曰谷子雲筆札樓君卿唇舌言其見信用也(游俠/傳)¶
每旦五侯饋餉之君卿乃合五侯所餉為鯖名五侯鯖¶
(唐/記)¶
　樓鑰趙宋人善書髙宗時太學成奉勅書扁¶
　樓望字次之習春秋操節清白世稱儒宗¶
　牟(宫音子平陽孫祝融之後/為牟  國子  以國為氏)¶
<pb:KR3k0041_WYG_011-45b>¶
牟長字君髙習歐陽尚書漢建武中為博士居河内諸¶
生從學者常千餘人　註尚書俗號牟氏章句¶
牟融字子優少博學以尚書教授門徒數百人名稱州¶
里初舉茂才　漢永平中拜司空¶
牟衮宋人兄弟接迹登科號一門四柱¶
　　中牟　貽牟　岑牟¶
　仇(宮音牧南陽/宋仇  之後)¶
　　　碎齒恨君¶
<pb:KR3k0041_WYG_011-46a>¶
仇牧宋大夫宋萬弑閔公牧聞之趍至手劒而叱之萬¶
擊牧碎其首齒¶
　　　棲鸞¶
仇覽一名香字季智漢延熹中為蒲亭長化陳元為¶
孝子考城令王渙署為主簿曰聞不罪陳元而化之得¶
無少鷹鸇之志邪覽曰以為鷹鸇不若鸞鳳渙曰枳棘¶
之林非鸞鳳所集以一月俸資之入學　郭泰符融齎¶
刺謁之泰下牀為拜曰君泰之師非泰之友也¶
<pb:KR3k0041_WYG_011-46b>¶
　　　告老¶
仇伯工字粹夫仕宋為户侍上表牘乞致仕云乞骸以¶
老敢希漢傅之髙風鼓腹而嬉願遂堯民之至樂¶
　仇璋王通門人北面受王佐之道備聞六經之義¶
　仇季子治第三十五福地金精山在處州¶
　　好仇¶
　求(角音/)¶
求仲漢隠士也與羊仲皆以治車為業挫亷逃名蔣元¶
<pb:KR3k0041_WYG_011-47a>¶
卿舍中竹下開三徑二人常從之游時稱二仲(嵇康/傳)¶
　　冉求　唐求(詩/人)　營求¶
　裘(角音友渤海仲魯孟獻/子之  裘牧  之後)¶
裘萬頃字元量不樂仕進以薦者召為司直在朝賦詩¶
云新築書堂壁未乾馬蹄催我上長安兒時只道為官¶
好老去方知行路難千里闗山千里念一番風雨一番¶
寒何如静坐茅齋下翠竹蒼梧子細看遂乞歸(詩/話)¶
　　菟裘　羊裘　狐裘¶
<pb:KR3k0041_WYG_011-47b>¶
　留(徵音守安南留吳留畧為東/海太    晉  璠為江夏令)¶
留正字仲至徐處士知其必貴以女妻之　虞允文與¶
語以宰相器奇之　宋孝宗朝歴四郡召還西府　拜¶
相封國公　孫元剛中博學宏詞科¶
　勾(宫音以平陽宗古勾芒氏之後易勾姓自宋建炎/以來  避髙  嫌名各不同有  其姓字者紹興)¶
　　(進士勾聲是也有更其音者史館修撰勾濤是也/加金字者鈎光祖是也加絲者約紡是也加草者)¶
　　(勾諶是也増為勾龍者如淵是也改為/句者句思是也累世之後不復别矣)¶
勾井疆孔門弟子¶
<pb:KR3k0041_WYG_011-48a>¶
　州(商音/)¶
州綽晉勇士奔齊莊公指殖綽郭最曰是寡人之雄也¶
綽曰君以為雄誰敢不雄平陰之役先二子鳴二子者¶
譬於禽獸臣食其肉而寢處其皮矣¶
　　皇州　韓荆州　西涼州¶
　歐(商音/)　(平陽/)¶
歐冶子善作劒越王聘之作五劒一曰純鈎越王以示¶
薛燭燭曰光乎如芙蓉始生　曹植表云歐冶改視鈆¶
<pb:KR3k0041_WYG_011-48b>¶
刀易價　今潭陽縣南石屋山西有鑄劒坑即歐冶作¶
劒之所¶
　區(羽音後闕東漢韓文音歐又冶/子之        末長沙有區景)¶
　　　文義卓然¶
區冊廣州人韓愈送區冊序云愈謫居山陽有區生者¶
自南海擊舟而來儀貌甚偉坐與之語文義卓然¶
　　　青玉案¶
區革宜州人與黄山谷游為瓊州掾山谷贈以青玉¶
<pb:KR3k0041_WYG_011-49a>¶
案¶
　由(羽音/)　(魏郡/)¶
由余著兵法六篇秦穆公用其謀拓地千里遂霸西戎¶
　　許由　子由¶
　¶
　¶
　¶
　¶
<pb:KR3k0041_WYG_011-49b>¶
　¶
　¶
　¶
　¶
　¶
　¶
　¶
　氏族大全卷十一¶
