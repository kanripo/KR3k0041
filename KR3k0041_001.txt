# -*- mode: mandoku-view; -*-
#+TITLE: 氏族大全
#+DATE: 2015-08-24 23:31:54.954449
#+PROPERTY: ID KR3k0041
#+PROPERTY: BASEEDITION WYG    
#+PROPERTY: JUAN 卷一
<pb:KR3k0041_WYG_001-1a>¶
欽定四庫全書¶
　氏族大全卷一¶
一東¶
　馮(宫音後始平之周文王第十五子畢公/髙之  畢萬  孫食采於馮城因氏焉)¶
　　　能斷¶
馮簡子鄭大夫能斷大事鄭國將有諸侯之事與禆諶¶
乗以適野使謀可否而告簡子使斷之(左襄三/十一年)¶
　　　世宦¶
<pb:KR3k0041_WYG_001-1b>¶
馮亭為秦上黨太守馮去疾為秦丞相馮無擇為秦將¶
馮敬為魏騎將皆亭之後(見史/記)¶
　　　彈鋏¶
馮驩躡屩見齊孟甞君置傳舍十日君問傳舍長曰客¶
何為曰馮先生甚貧猶有一劔耳又蒯緱彈其劔而歌¶
曰長鋏歸來乎食無魚遷之幸舍食魚有魚矣又彈劔¶
而歌曰長鋏歸來乎出無輿遷之代舍出有輿矣又彈¶
劔而歌曰長鋏歸來乎無以為家孟甞君不悅後孟甞¶
<pb:KR3k0041_WYG_001-2a>¶
君廢諸客皆去獨賴馮驩得復其位(孟甞/君傳)¶
　　　白首郎官¶
馮唐白首為郎漢文帝輦過郎署與論將帥拜為車騎¶
都尉　子遂字王孫漢武帝求賢良公卿舉唐唐時年¶
九十餘不能官以遂為郎亦竒士也¶
　　　建節封侯¶
馮奉世字子明年三十學春秋涉大義讀兵法漢宣帝¶
時韓増舉之持節送大宛諸國客與其副嚴昌擊莎車¶
<pb:KR3k0041_WYG_001-2b>¶
王威振西域得名馬象龍而還　元帝朝拜執金吾後¶
賜爵闗内侯　居爪牙官前後十年以功名終¶
　　　四子四經¶
馮奉世子九人而四子通四經次子野王通詩逡通易¶
立通春秋參通尚書　長子譚舉孝亷早世　逡舉茂¶
才　參為黄門郎綏和中封宜卿侯¶
　　　大馮小馮¶
馮立字聖卿竟寧中遷五原太守徙西河上郡與兄野¶
<pb:KR3k0041_WYG_001-3a>¶
王相代公亷相似民歌曰大馮君小馮君兄弟繼踵相¶
因循¶
　　　萬石君¶
馮楊漢宣時為𢎞農太守八子皆為二千石趙魏間榮¶
之號萬石君　次子偃偃子伉伉子勤光武朝拜尚書¶
僕射¶
　　　大樹將軍¶
馮異字公孫佐漢光武中興蕪蔞亭上豆粥至南宫復¶
<pb:KR3k0041_WYG_001-3b>¶
進麥飯　破赤眉帝降璽書勞之曰始雖垂翅回溪終¶
能奮翼澠池可謂失之東隅收之桑榆　異為人謙退¶
諸將論功獨退居樹下軍中號為大樹將軍　拜征西¶
將軍賜璽書曰征西功若丘山猶自以為不足孟之反¶
亦何異哉諡節侯¶
　　　托旨避山¶
馮信嘉定人公孫述徴之不起與任永托青盲以避世¶
述敗洗盥更視曰世適平目即清(獨行/傳)¶
<pb:KR3k0041_WYG_001-4a>¶
　　　壯志凌雲¶
馮衍字敬通㓜有竒才更始任為立漢將軍光武即位¶
不見用因不得志乃作顯志賦以自厲又自論曰馮子¶
以為夫人之徳不碌碌如玉落落如石風興雲蒸一龍¶
一蛇與道翺翔與時變化夫豈守一節哉　居常慷慨¶
嘆曰衍少事名賢經歴顯位懐金垂紫掲節奉使不求¶
茍得常有凌雲之志三公之貴千金之富不得其願不¶
槩於懐　子豹¶
<pb:KR3k0041_WYG_001-4b>¶
　　　道徳彬彬¶
馮豹字仲文以詩書春秋教麗山下語曰道徳彬彬馮¶
仲文明帝時舉孝亷拜尚書郎毎奏事未報常俯伏省¶
閤或從昬至明帝令黄門持被覆之勅令勿驚¶
　　　三葉侍中¶
馮魴字孝孫光武朝遷郟令賊延褒攻縣魴力戰帝曰¶
此健令也　安帝時為司空父子三葉侍中兄弟並帶¶
青紫¶
<pb:KR3k0041_WYG_001-5a>¶
　　　羔幣聘禮¶
馮良字君朗志行高潔安帝以𤣥纁羔幣聘之¶
　　　八俊¶
馮羨漢順帝詔遣八使巡行風俗拜周舉為侍中杜喬¶
周栩馮羡欒巴張綱郭遵劉班並光禄大夫分行州郡¶
班宣教化舉實臧否天下號曰八俊¶
　　　一州之寄¶
馮道根字巨基少孤貧至孝梁天監中遷豫州刺史宴¶
<pb:KR3k0041_WYG_001-5b>¶
别武徳殿帝曰道根所在能使朝廷不復憶此州矣¶
性儉約所居如素貧賤世服其清逺¶
　　　嵗寒松栢¶
馮慈明仕隋為兵部尚書大業末詔令安集瀍洛為李¶
宻所執欲降之荅曰直道事人有死而已遇害　史云¶
嵗寒松栢疾風勁草千載之後凛凛如生(誠節/傳)¶
　　　嵩山棲遊¶
馮亮字靈通博覽羣書篤好佛理隠居嵩山結架巖林¶
<pb:KR3k0041_WYG_001-6a>¶
得棲遊之適齊宣武召為羽林監領中書舍人固辭¶
　　　九登科選¶
馮萬石唐聖厯初第進士大定初中嫉惡科神龍初中¶
才髙位下科景雲中中懐能抱器科開元初重考及第¶
六年中超羣拔類科十三年考判入第十六年又入等¶
二十六年中文詞壯麗科凡九登科選¶
　　　諭䝉書¶
馮伉唐徳宗朝為醴泉令縣多奸猾伉著諭䝉書十四¶
<pb:KR3k0041_WYG_001-6b>¶
篇勸務農進文士教以忠孝居一年韋渠牟薦為給事¶
中遷祭酒¶
　　　誦詩為友¶
馮道明謁雍陶時陶為簡州牧呵曰與公素昧平生道¶
明曰誦員外詩仰員外徳遂吟曰閉門客到常疑病滿¶
院花開未是貧陶延上坐歡狎如平昔之友(詩/話)¶
　　　龍虎榜¶
馮宿字拱之貞元中陸贄主司試明水賦宿入第一榜¶
<pb:KR3k0041_WYG_001-7a>¶
多天下孤雋偉傑之士號龍虎榜(詳見/齊姓)¶
　　　兔園册¶
馮道字可道本田家狀貌質野入朝數反顧任賛問劉¶
岳岳曰遺下兔園册耳在五代時歴事四朝自號長樂¶
老著書數萬言年七十三卒人稱與孔子同夀¶
　　　𤣥武湖¶
馮延魯南唐人銳於仕進然喜言高退事曰𤣥宗賜賀¶
監三百里鏡湖今得賜𤣥武湖亦足遂意徐鉉曰上豈¶
<pb:KR3k0041_WYG_001-7b>¶
惜一𤣥武湖恨無賀知章耳　弟延已工詩　子僎侃¶
儀价伉入宋取第(五代/史)¶
　　　獻金華五箴¶
馮元少好學宋真宗朝為國子直講上召講泰卦推君¶
道至尊臣道至卑而能上下相感所以輔天地裁成萬¶
物也上悅除龍圖學士景徳中獻金華五箴官至翰林¶
　　　御賜錦屏¶
馮拯字道濟少時以文謁趙普普曰子之位與夀他日¶
<pb:KR3k0041_WYG_001-8a>¶
我若也宋太平興國三年胡旦榜及第拯為探花太宗¶
詩曰二三千客裏成事七十四人中少年仁宗朝同平¶
章事封魏國公上賜以衾裯錦綺屏　諡文懿¶
　　　耆英㑹¶
馮行己字肅之宋元豐五年與富弼等十二人為耆英¶
㑹馮詩云自愧櫟樗非逺器誰知齒髪亦遐年(詳富/弼)¶
　　　睢陽五老¶
馮平宋至和中與杜衍王煥畢世長朱貫咸以耆徳掛¶
<pb:KR3k0041_WYG_001-8b>¶
冠優游桑梓暇日宴集為五老㑹賦詩酬唱平詩云醉¶
遊春圃烟霞暖吟聴秋潭水石寒　錢明逸為睢陽五¶
老圖序¶
　　　金玉自至¶
馮大亮見樵叟八人各出枏木一枝才五六寸曰可栽¶
庭中樹徑尺則家財百萬旬日而樹凌空金玉自至(廣/記)¶
　馮徳選唐開元含象亭十八學士中人(見庾/子元)¶
　馮方與李浩等為五賢(見胡/憲)¶
<pb:KR3k0041_WYG_001-9a>¶
　　　女徳婚姻¶
　　　　誤食金桃¶
馮氏陳堯佐母封燕國夫人閫範嚴毅甞入宫誤食金¶
桃宫人大笑後再入宫再食之宫人怪問馮曰吾長兒¶
生夢食金桃叨恩狀頭今有此兆次兒必復作狀元矣¶
宫人遂以金桃為瑞一時競取之¶
　　　　娶長妻¶
馮偃自耻陋短乃為子伉娶長妻生子名勤長八尺三¶
<pb:KR3k0041_WYG_001-9b>¶
寸善計漢光武除郎中給事甞曰佳乎吏也母年八十¶
每朝見詔勿拜令御者扶上殿曰使勤貴寵者此母也¶
　　　　名族願婚¶
馮元常閨門雍睦有禮法唐神龍中旌表其家署曰忠¶
臣之門天下高其節名族皆願通婚¶
　　　　東隣騏驥¶
馮素弗北燕信都人跋之長弟也慷慨有大志魁偉雄¶
傑交結時豪詣慕容熈尚書左丞韓業請婚業拒之復¶
<pb:KR3k0041_WYG_001-10a>¶
求髙劭女不許南宫令成藻有髙名造焉談飲連月藻¶
竒之曰吾逺求騏驥不知近在東鄰何識子之晩也遂¶
妻以女¶
　　　　兩娶相女¶
馮京式之子也雋邁不羣仁宗朝廷試第一張堯佐欲¶
妻以女使擁入其家示以奩具不肯就後冨弼妻以女¶
有曰兩娶相家之女三魁天下之儒再娶晏殊女¶
　　　　以妹續親¶
<pb:KR3k0041_WYG_001-10b>¶
馮左藏娶張顯夀女早世女臨終曰吾妹慈恵可撫諸¶
孤遂娶之顯夀開封府人世為閤門祇候¶
　馮媫妤奉世女也從漢元帝幸虎圏熊逸出馮直當¶
　之¶
　馮雙王母侍女從母降魏夫人家彈雲璈以荅母歌¶
　馮衍娶任氏悍忌不得蓄媵妾兒女常自操井臼¶
　馮后北魏文明后也作勸戒歌三百篇皇誥十八篇¶
　馮淑妃名小憐齊後主穆后從婢也號曰續命善琵¶
<pb:KR3k0041_WYG_001-11a>¶
　琶¶
　馮京女適蔡確之子懋¶
　　馮夷　諸馮¶
　熊(宫音文江陵著黄帝有熊氏之後熊克家譜云鬻/熊為  王師  書一卷名鬻熊子成王封其曽孫)¶
　　(熊繹/於楚)¶
　　　弄丸解兵¶
熊宜僚楚人白公勝欲殺子西曰市南有熊宜僚者可¶
當五百人矣善弄丸鈴八個常在空中一個在手楚與¶
<pb:KR3k0041_WYG_001-11b>¶
宋戰宜僚披胷受刃於軍前弄鈴一軍停戰視之¶
　　　寢石為虎¶
熊渠子夜行見寢石以為伏虎射之滅矢飲羽渠子見¶
其誠心而金石為開況人心乎(新/序)¶
　　　安車駟馬¶
熊安生字植之仕齊為國子博士通五經周使尹公正¶
問周禮兩疑一一演說聞周主入鄴遽令掃門已而果¶
幸其家執手同坐給安車駟馬留宿内省乃歸¶
<pb:KR3k0041_WYG_001-12a>¶
　　　伏閤上疏¶
熊執易通九經唐貞元中策賢良方正與裴復栁公綽¶
崔邠等同榜世美鮑防知人　後為右補闕與陽城同¶
伏閤上疏極論裴延齡奸邪以其䟽示歸登登為之動¶
容¶
　　　制行通介¶
熊克字子復宋哲宗朝舉進士後除起居郎兼直學士¶
院著九朝通畧中興小厯官制新典帝王經譜　壻王¶
<pb:KR3k0041_WYG_001-12b>¶
克勤狀行云文有顔延之錯綜之工史有陳夀叙事之¶
長牧民得曹㕘清浄之㫖制行適徐公通介之常¶
　　　九華山人¶
熊皎號九華山人工詩早行云山前猶見月陌上未逢¶
人山居云深逢野草皆為藥浄見樵人恐是仙又厭聴¶
啼鳥夢醒後慵掃落花春盡時與黄損同師陳沆¶
　　　慶親夀¶
熊大經宋嘉定間為建陽簿視篆之始迎親未至遣使¶
<pb:KR3k0041_WYG_001-13a>¶
馳香炬慶親庭八袠之夀自製酻江月一曲以獻¶
　熊襄南齊人著齊書名為河洛金匱(文學/傳)¶
　熊仁瞻丁母憂哀毁廬墓慈烏來巢大厯中旌表門¶
　閭¶
　　熊羆之夢　飛熊之兆　熊經(修養/法)　熊丸¶
　童(徴音孫鴈門父顓頊生老/童子  以王  字為氏)¶
　　　呪虎¶
童恢字漢宗後漢時為不其令民有為虎傷者捕至二¶
<pb:KR3k0041_WYG_001-13b>¶
虎呪曰王法殺人者死傷人則論法一虎低頭伏罪一¶
虎鳴吼遂殺一釋一吏民為歌遷丹陽太守執法亷平¶
　賛曰政畏强急理善烹鮮一夫得情千室鳴絃　與¶
孟甞劉寵許荆王渙任延同循吏傳¶
　童宗說唐人號南城先生注栁文¶
　童國賢宋乾道間舉進士與呉從周李爚劉瑨等同¶
　榜¶
　童太一宋人為直閣將軍(南/史)¶
<pb:KR3k0041_WYG_001-14a>¶
　　童䝉　竒童　童顔　童心¶
　洪(羽音姓燉煌避古共工之/後本  共因  仇改姓洪)¶
　　　文采遒麗¶
洪湛宋雍熈二年上御崇政殿試禮部舉人得進士梁¶
顥等一百七十九人左右言有遺才再試得洪湛等七¶
十六人賜及第以湛文采遒麗特升正榜第三¶
　　　四洪¶
洪師民四子俱有才名潘邠老有詩以四洪比封胡羯¶
<pb:KR3k0041_WYG_001-14b>¶
末四謝　長洪朋字龜父有詩百篇句句可𫝊為郡舉¶
首　次洪蒭字駒父第進士放浪江湖不求聞達生平¶
詩千餘篇有前後老圃集靖康中為諫議大夫坐事貶¶
海上　洪炎字玉父登第於元祐末試吏於紹聖初顯¶
於宣和貴於紹興官至著作郎秘書少監重聴對上曰¶
世人皆聾於心臣獨聾於耳心則了了惟上所使　洪¶
羽字鴻父元符末入黨籍遂終其身紹興間朝廷官其¶
一子　師民娶黄山谷女弟¶
<pb:KR3k0041_WYG_001-15a>¶
　　　洪佛子　三瑞堂¶
洪皓字光弼鄱陽人政和中第進士初為寧海簿攝令¶
事蠲貧弱四千八百户稅縣境荷花桃實竹榦有連理¶
之瑞建三瑞堂已而生子适後适以貳車行縣題詩云¶
久矣馳䰟夢今登三瑞堂故山有喬木近事話甘棠¶
宣和中秀州水皓籍有粟者無貴糶戒米肆掲價於青¶
白旗上不能自食者食之活九萬五千餘人公出無不¶
以手加額呼洪佛子　建炎中擢徽猷待制禮部尚書¶
<pb:KR3k0041_WYG_001-15b>¶
使金流遞之冷山二十年還朝擢朝請大夫　三子适¶
遵邁並中詞科上曰洪皓身陷北庭乃心王室三子詞¶
科忠孝之報也　晩年求鄉郡養老母上曰卿忠貫日¶
月志不忘君豈可舍朕去也諡忠宣¶
　　　别墅小隠¶
洪适字景伯官至翰林遷簽樞㕘政拜右僕射號盤洲¶
諡文恵　洪遵字景嚴平居言不輕發上前論事灑灑¶
語簡而意足與物無競人不忍欺親舊有求捐俸不靳¶
<pb:KR3k0041_WYG_001-16a>¶
家無餘貲官至樞宻有别墅號小隠¶
　　　詩書宗主¶
洪邁字景盧官至内翰諡文敏號容齋作容齋五筆合¶
四十七卷父子以文章為一代禮樂詩書宗主中興人¶
物之首也　父子相承四上鑾城之直弟兄相望三陪¶
鳳閣之遊時以為忠義之報　甞使金風疾頭微掉時¶
語曰一日之饑禁不得蘇武當年十九秋傳語天朝洪¶
内翰好掉頭時不掉頭　适邁皆甞出守越州故郡有¶
<pb:KR3k0041_WYG_001-16b>¶
棣萼堂有别墅孝宗御書野處二字¶
　　　策試第一¶
洪興祖宋紹興中與孔端朝張炳周林四人俱召試上¶
覽策曰興祖讜直當第一遂與孔並除祕書省正字張周¶
與諸州學官¶
　洪文甫南康人六世義居宋朝旌表門閭¶
　　洪範　龎洪　涵洪¶
　戎(羽音人江陵之茙姓/同齊  戎夷  後)¶
<pb:KR3k0041_WYG_001-17a>¶
　漢戎賜封栁溪侯¶
　　漢宣時有戎媫妤¶
　戎昱盛唐詩人詩似晩唐　為節度使¶
　　䝉戎　&KR1370;戎¶
　翁(商音采鹽官因周昭王庶/子食  翁山  以為氏)¶
　　　詠槐¶
翁承賛字文饒莆田人唐乾寧中登進士第擢宏詞¶
為福建鹽鉄使過建陽别舊識僧亞齊詩云瀟瀟風雨¶
<pb:KR3k0041_WYG_001-17b>¶
建陽溪溪畔維舟見亞齊一軸新詩劍潭北十年舊識¶
華山西吟䰟昔向江村老空性元知世路迷應笑乘軺¶
青𤨏客此時無暇聴猿啼　在中書詠槐云雨中妝㸃¶
望中黄勾引蟬聲送夕陽憶得當年隨計吏馬蹄終日¶
為君忙　天祐初為右拾遺　後拜相　父巨隅為滎¶
陽㕘軍¶
　翁君前漢人傳穀梁春秋之學¶
　翁伯前漢人販脂而富傾邑里¶
<pb:KR3k0041_WYG_001-18a>¶
　翁仲孺渭川人一日天雨金十斛於其家富與王侯¶
　等¶
　翁偉為襄漢守跨馬而出望瞎馬而嘶偉能辨其音¶
　翁彦國宋宣和間召除户侍御史中丞遷徽猷學士¶
　翁績字徳功宋宣和間人該博能文躬踐履之學負¶
　笈從游者以百數¶
　翁靈舒宋人有詩名劉后村贈以詩有云徧問諸郎¶
　皆冠帶自言别業可樵漁¶
<pb:KR3k0041_WYG_001-18b>¶
　翁衍字元廣宋人號逃禅翁少負俊聲参江西詩祖¶
　翁合字與可號丹山善詞賦歴仕江西憲¶
　　仙翁　塞翁¶
　种(商音仲河南避仲山甫之/後姓  氏因  難改姓种)¶
　　　舉孝亷¶
种暠字景伯河南人父有財三十萬卒暠悉以賑䘏宗¶
族邑里之貧者晉武帝朝王湛舉之為孝亷官至益州¶
刺史遷司徒　子岱舉孝亷不就次子拂官至太常¶
<pb:KR3k0041_WYG_001-19a>¶
孫邵官至諫議大夫¶
　　　雲谿醉叟¶
种放字明逸宋初人自少年有山林之志有别業在終¶
南性耆酒躬耕種秫處豹林谷所居有林泉之勝自號¶
雲溪醉叟真宗聞所居幽絶遣畫工圖之¶
　　　樵夫拜¶
种放一日往見陳希夷作樵夫拜於庭下希夷挽之而¶
上曰君豈樵者邪二十年後當為顯官放曰某為道義¶
<pb:KR3k0041_WYG_001-19b>¶
而來官禄非所願也希夷笑曰君骨相當爾後張齊賢¶
言放隠居求志孝友之行可厲薄俗真宗召為左司諫¶
攜手登龍圖閣論天下事賜第一區辭歸山當時有閒¶
忙令曰世上何人號最閒司諫拂衣歸華山¶
　　　竒男子¶
种放以祥符八年一日晚起服道衣聚諸生列飲取平¶
生所作文藁焚之酒數行而逝亦竒男子也夀六十不¶
娶無子贈工部尚書¶
<pb:KR3k0041_WYG_001-20a>¶
　　　鉄石心腸¶
种世衡字平仲放兄子也宋仁宗朝知青澗城事築青¶
澗城開營田二千頃甞為屬吏所訟經畧使龎籍奏世¶
衡披荆棘若一拘文法邊將無所措手足矣詔勿問及¶
徙環州别龎公曰世衡心腸鉄石也今日為相公下淚¶
矣　知環州五年開示恩信羌人悅服　八子詁診詠¶
諮諤訢記誼　詁字大質杜門讀書時稱小隠居　諤¶
字子政神宗以為將子可任除知延州　誼字夀翁倜¶
<pb:KR3k0041_WYG_001-20b>¶
儻有氣莭紹聖初知蘭州¶
　　　山西望族¶
种師道字彞叔世衡之孫也知兵有謀巍然有柱石之¶
望山西望族惟种姚二家子弟各不相下　宋靖康中¶
金人圍城師道以河東河北制置使將援兵至闕入對¶
為戰守之計除同知樞宻院京畿宣撫使　弟師中¶
　終(徴音後南陽為陸/終之  以字  姓)¶
　　　終童¶
<pb:KR3k0041_WYG_001-21a>¶
終軍字子雲濟南人漢武朝十八嵗選為博士弟子¶
初步入闗闗吏與繻軍曰丈夫西遊終不復傳還弃繻¶
而去後為謁者給事中建節東出闗闗吏識之曰此使¶
者前弃繻生也　除諫議大夫自請願受長纓以羈南¶
越王頸致之闕下時軍年二十餘世謂之終童¶
　　　書薦不遇¶
終慎思苦學董儲以書薦于士人之富者不遇取書歸¶
董啟云魯箭髙飛謂聊城之必下秦都不割懐趙璧以¶
<pb:KR3k0041_WYG_001-21b>¶
空歸¶
　鬷(商音/)　(鄭國/)¶
　　　一言而善¶
鬷蔑字然明晉叔向如鄭然明從收器者立於堂下一¶
言而善叔向曰嘻鬷明也下堂執其手以上曰子如不¶
言吾幾失子矣¶
　　　問政見心¶
然明始見知於子産子産問為政焉且曰吾他日見蔑¶
<pb:KR3k0041_WYG_001-22a>¶
之面而已今吾見其心矣¶
　宫(角音适太原/南宫  之後)¶
　　　三復白圭¶
宫縚孔子曰獨居思仁公言以義一日三復白圭之玷¶
是宫滔之行(家語/)¶
宫之竒虞人也晉荀息以屈産之乘垂棘之璧假道於¶
虞以伐虢宫之竒諫不聽遂以其族行¶
　酆(宫音侯京兆以周文王/子酆  之後  國為姓)¶
<pb:KR3k0041_WYG_001-22b>¶
酆舒赤狄潞子之相也有三雋才晉伯宗曰狄有五罪¶
雋才雖多何補焉遂滅潞殺舒¶
　豐(宫音/)　(括陽/)¶
豐稷宋哲宗朝為殿中侍御大夫司諫首論蔡京之罪¶
數上疏言近習之非¶
　䝉(宫音/)　(安定/)¶
䝉鶩其先齊人仕秦昭王居上卿　子武　孫恬毅¶
恬為秦將築萬里長城　始製筆　毅位至上卿¶
<pb:KR3k0041_WYG_001-23a>¶
　東(徴音東平原之舜/十友  不訾  後)¶
　通(商音采西河因巴大/夫食  通川  氏焉)¶
　紅(宫音王平昌富紅侯/楚元  交劉  之後)¶
　公(羽音公括陽後魯/公衍  為之)¶
　充(宫音人賛皇之漢充/由仙  充向  後)¶
　融(宫音之南康/祝融  後)¶
　弓(羽音/之後)　(太原弓魯大夫叔弓/漢有  祉為光禄勲)¶
　風(宫音須闕國風伏羲之後成魯僖/公母  向    姓女故曰  風)¶
<pb:KR3k0041_WYG_001-23b>¶
二冬¶
　龍(羽音龍武陵治舜朝龍作納言子孫以王父字為/氏    子曰  地莫善於助  龍旦為項羽將救)¶
　　(齊/)¶
　　　刻鵠類鶩¶
龍伯髙為山都長馬援戒兄子曰龍伯高敦厚周慎口¶
無擇言謙約節儉亷公有威吾愛之重之愿汝曹效之¶
效伯高不得猶為謹飭之士所謂刻鵠不成尚類鶩者¶
也¶
<pb:KR3k0041_WYG_001-24a>¶
　　　揣骨相¶
龍復本唐開成中人無目善聴聲揣骨知人官禄年夀¶
揣蕭寘骨曰宰相骨又揣宋祈骨曰長官骨後皆驗¶
　　　龍駱¶
龍起擢進士第丁咸序未第時夢乘龍而起回顧又有¶
駱駝在後及登第次其下者乃龍起駱起也¶
　　　知名東南¶
龍太初工詩王荆公退居與郭功父坐有士人上謁視¶
<pb:KR3k0041_WYG_001-24b>¶
其刺則曰詩人龍太初功父叱之曰相公前敢稱詩人¶
令賦沙詩頃之即云茫茫黄出塞漠漠白鋪汀鳥去風¶
平篆潮回日射星功父閣筆由此知名東南(詩/話)¶
　龍敏字欲訥事祖父以孝聞仕石晉為太常卿¶
　龍昌朝宋人劉敞奏其非聖不經而賜昌朝五品服¶
　龍澄游瀼水見水中一石合獲玉印五文字如星霞¶
　傍有九天使者謂曰此上帝所寳可投元處　後登¶
　科¶
<pb:KR3k0041_WYG_001-25a>¶
　　卧龍　神龍　驪龍　婿乘龍　技屠龍¶
　鍾(角音晉潁川犁宋微子啟之後桓公曽孫伯/宗仕  生州  仕楚食采鍾離因以為氏)¶
　　　知音¶
鍾子期伯牙為友伯牙鼓琴子期善聴伯牙志在髙山¶
子期曰峩峩然若泰山志在流水曰洋洋然若江河子¶
期死伯牙絶絃以世無知音者(列/子)¶
　　　九膺台輔¶
鍾皓字秀明少以篤行稱隠宻山以詩教授門徒千餘¶
<pb:KR3k0041_WYG_001-25b>¶
人前後九辟公府皆不就李膺笑曰鍾公至徳可師漢¶
桓帝朝為林慮長諸儒頌曰林慮懿徳非禮不處悅此¶
詩書絃琴樂古五就州招九膺台輔逡巡王命卒嵗容¶
與　與陳寔荀淑韓韶為潁川四長　孫繇¶
　　　一代偉人¶
鍾繇字元常仕魏封平陽侯一代偉人也文帝甞賜之¶
五熟釡銘　與胡昭並師劉徳升草書繇書若飛鴻戲¶
海舞鶴遊天世傳胡肥鍾瘦子㑹筆法絶似荀朂甞詐¶
<pb:KR3k0041_WYG_001-26a>¶
為朂書就朂母鍾夫人取寳劍　二子　毓　㑹¶
鍾毓機㨗談笑有父風遷御史中丞　鍾㑹魏末為鎮¶
西將軍與鄧艾平蜀有異志死于兵¶
　　　石心松操¶
鍾雅字彦胄晉蘇峻之亂與劉超侍衛天子拜侍中死¶
之史臣曰雅正直當官﨑嶇宼難契闊艱虞匪石為心¶
寒松比操¶
　　　詩評¶
<pb:KR3k0041_WYG_001-26b>¶
鍾嶸字仲偉齊朝人明易義兩為記室専掌文翰　作¶
詩評品藻古今詩人其論最詳　齊明帝躬親細務上¶
書切諫上不懌曰鍾嶸何人乃欲斷朕機謀(文學/傳)¶
　　　小鍾¶
鍾紹京繇十代孫工草書世號小鍾　唐中宗景龍中¶
拜中書侍郎進中書令皇甫徹詩有云唐元佐命功輝¶
煥何烈烈¶
　　　終南進士¶
<pb:KR3k0041_WYG_001-27a>¶
鍾馗唐武徳中應舉不㨗觸殿階而死後現夢于明皇¶
曰臣終南山進士鍾馗願為掃天下虚耗之孽¶
　　　摶虎之勇¶
鍾傅洪州人少射獵醉遇虎與鬬持虎不置人得斬虎¶
既貴曰士處世尚智與謀勿效吾暴虎也畫摶虎狀戒¶
子孫在唐僖宗朝拜鎮南節度使檢校太保中書令潁¶
川郡王今之雲石墟鍾家㑹者即傅所置也¶
　　　操南音¶
<pb:KR3k0041_WYG_001-27b>¶
鍾儀楚人囚於晉琴操南音(左/)¶
　　　女徳婚姻¶
　　　　娶季芊¶
鍾建楚小臣也昭王避亂使負其妹季芊而逃及反國¶
季芊曰所以為女子者逺丈夫也鍾建常負我矣以妻¶
鍾建為樂尹(左定/五)¶
　　　　姑舅婚¶
鍾瑾好學慕古有退讓風與李膺同年俱有令名瑾之¶
<pb:KR3k0041_WYG_001-28a>¶
母乃膺之姑膺祖太尉常言瑾似我家性復以膺妹妻¶
瑾生四子　亮　叔　訓　秀　號四龍安帝時俱為¶
牧守¶
　　　　鍾禮郝法¶
鍾夫人琰繇之曽女孫數嵗能屬文博覽羣籍適王渾¶
禮儀法度為中外所則王湛妻郝氏亦有行徳琰雖貴¶
與郝雅相敬重時稱鍾夫人之禮郝夫人之法¶
　　　　金陵才士¶
<pb:KR3k0041_WYG_001-28b>¶
鍾輻五代時金陵才士也年少氣豪樊若水愛其才以¶
女妻之後輻中甲科樊氏早世輻遂隠終南山終身不¶
仕¶
　　萬鍾　龍鍾　情鍾　琉璃鍾¶
　宗(宫音之京兆官周大夫/宗伯  後以  為氏)¶
　　　主畫諾¶
宗資漢延熹中為汝南太守以范滂為功曹凡事委之¶
郡中謡曰汝南太守范孟博南陽宗資主畫諾¶
<pb:KR3k0041_WYG_001-29a>¶
　　　棲丘飲谷¶
宗炳字少文好琴書圖畵每臨山水佳處忘歸東晉末¶
劉毅領荆州辟為主簿不就荅曰吾棲丘飲谷三十年¶
豈可於王門折腰為吏邪(蓮社/中人)¶
　　　乘風破浪¶
宗慤字元幹少時叔父炳問其志荅曰願乘長風破萬¶
里巨浪為豫州太守曰得一州如斗大何足以展吾志¶
　伐林邑入象浦其國裝象以戰慤製為獅子與象相¶
<pb:KR3k0041_WYG_001-29b>¶
禦象果驚奔尅林邑珍寳山積慤一毫無犯歸惟被枕¶
　　　小兒學士¶
宗懍字元懍(音/稟)少聰明鄉里呼為小兒學士　梁元帝¶
鎮荆州令兼記室遷吏部尚書　撰荆楚嵗時記¶
　　　忠義¶
宗澤字汝霖有文武才畧宋建炎初為東京留守李綱¶
所薦澤前後二十餘疏請髙宗還京為汪黄所沮未及¶
一年憤死詠杜詩云出師未㨗身先死長使英雄淚滿¶
<pb:KR3k0041_WYG_001-30a>¶
襟　子潁¶
　宗慈漢黨人名列八顧顧者言能以徳行引人也¶
　宗元卿至行盡孝稱為宗曽子¶
　宗楚客唐神龍初拜相以文章得幸¶
　　　女徳婚姻¶
　宗連長安富人季女賢而有色求賢夫時趙元淑豪¶
　宕家徒四壁連謂之曰吾有愛女願為箕箒妾公子¶
　意何如元淑聘焉及嫁奴婢二十口馬十餘疋金帛¶
<pb:KR3k0041_WYG_001-30b>¶
　錦綺無數元淑遂為富人¶
　宗慤外甥樂藹㓜悟慤竒之¶
　宗少文妻羅氏¶
　　儒宗　大宗　亢宗¶
　封(宫音父渤海侯封鉅為黄帝師因氏焉/  封  夏時  國君也  今封江是)¶
　　　士君子¶
封孚字處道仕燕官至太尉有士君子之稱得大臣之¶
體¶
<pb:KR3k0041_WYG_001-31a>¶
　　　封公復來¶
封隆之北魏人寛和有量四為冀州刺史每臨郡郡中¶
舊齒曰封公復來矣　歴事五帝四為侍中　諡宣懿¶
　　　四戒¶
封&KR0100;仕北魏兼散騎常侍博覽經傳為務徳慎言逺佞¶
防姦四戒　子偉伯博學有才思弱冠除太學博士¶
　　　同文苑傳¶
封肅字元邕博涉經史仕元魏為尚書郎中　與袁躍¶
<pb:KR3k0041_WYG_001-31b>¶
邢臧盧觀温子升裴伯茂同列文苑傳¶
　　　宫錦玉帯¶
封敖字碩夫唐㑹昌中除翰林學士李徳裕以平劉稹¶
功進太尉敖草制云謀與吾同言不他惑徳裕解玉帶¶
贈之武宗使作詔慰邊將傷夷者云傷居爾體痛在朕¶
躬上喜賜以宫錦¶
　　　三世同財¶
封延伯字仲連三世同財為梁郡太守有髙士風(南/史)¶
<pb:KR3k0041_WYG_001-32a>¶
　　　威儀閒雅¶
封孝琰字士元位秘書丞風流自立威儀閒雅(北/史)¶
　封嵩兄弟躍龍騁驥¶
　　　女徳婚姻¶
　　　　死節¶
封氏殷保晦妻也為黄巢所執罵曰吾死猶生豈辱賊¶
手¶
　　　　封郎¶
<pb:KR3k0041_WYG_001-32b>¶
封徳彞本名倫舅盧思道曰是兒識量過人當自致卿¶
相楊素與論天下事竒之薦為内史舍人妻以從妹撫¶
床曰封郎終據此地貞觀中拜僕射¶
　　　　仙偶¶
封陟字少登居少室山一夕有仙姝顧揖以詩求為仙¶
偶陟固拒之¶
　　侯封　華封　黄封　斜封　蟻封　酒泉封¶
　龔(角音龔武陵後晉/大夫  堅之)¶
<pb:KR3k0041_WYG_001-33a>¶
　　　牛劔之化¶
龔遂字少卿漢宣帝朝為渤海太守單車至府勸民農¶
桑使民賣劔買牛賣刀買犢　與黄霸王成朱邑文翁¶
召信臣同列循吏傳¶
　　　楚兩龔¶
龔勝字君實三舉孝亷漢哀帝徴為諫大夫王莽秉政¶
歸老鄉里莽遣使奉印綬安車駟馬徴之拜秩上卿勝¶
謂門人髙暉等曰誼豈以一身事二姓不食死　居彭¶
<pb:KR3k0041_WYG_001-33b>¶
城亷里後世刻石表其里門¶
龔舍字君倩通五經魯詩詩教授與孔休卓茂蔡勲劉¶
宣鮑宣同志不仕初以勝薦徴為諫大夫復拜光禄大¶
夫終不起二人並著名節世謂之楚兩龔¶
　　　結廬山中¶
龔𤣥之字道𤣥好學潛黙於臨湘山中結廬而居養一¶
白鹿以自偶朝廷徴為國子博士不就¶
　　　荆楚仙人¶
<pb:KR3k0041_WYG_001-34a>¶
龔祈風姿端雅范述見之嘆曰此荆楚仙人也(南/史)¶
　　　秀山斗門¶
龔穎為常徳太守常篆秀山斗門四字劉海蟾游斗門¶
曰此秀水乃武陵郡一條玉帶也　宋端拱初除侍御¶
史¶
　　　冠豸¶
龔央字彦和宋徽宗召為殿中侍御史論五朝寳訓乞¶
令不可增損　時鄒浩為右正言張舜民為右諫議董¶
<pb:KR3k0041_WYG_001-34b>¶
敦逸為在諫議故山谷詩云且喜龔鄒冠豸又聞張董¶
上坡¶
　　　相繼登科¶
龔茂字實之宋舉進士莆人也樞宻黄祖舜聞其賢薦¶
為秘書省正字位至參政　日安　日政　堪　塤皆¶
其子孫　夢良　遂良　史良　友良　日嚴　日章¶
皆其羣從並相繼登科¶
　　　賜緋¶
<pb:KR3k0041_WYG_001-35a>¶
龔明之字熈仲㓜孤鞠於祖母李氏李甞語之曰吾少¶
時夢緑袍判官曰與汝七十七宋崇寧中及此數果病¶
亟明之焚香于頂泣禱于天願減已算五年以益祖母¶
之夀李病愈至八十三而終淳熈中遷宣教郎服銀緋¶
　　　乘龍往來¶
龔聖者邵武道人也結庵修竹間有異道乘龍往來勅¶
封神濟妙應大師　所居峯上有磐石嵗旱禱雨置浄¶
瓶石下水滴瓶中水滿即止¶
<pb:KR3k0041_WYG_001-35b>¶
　　　女徳婚姻¶
龔貴妃孔貴妃居望仙閣張貴妃居結綺閣陳後主居¶
臨春閣並複道相往來¶
　龔氏陶侃妻也¶
　容(宫音又燉煌秋黄帝時容成之/後    云春  時南容之後)¶
　¶
　¶
　氏族大全卷一¶
