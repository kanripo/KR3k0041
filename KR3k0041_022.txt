# -*- mode: mandoku-view; -*-
#+TITLE: 氏族大全
#+DATE: 2015-08-24 23:31:55.481882
#+PROPERTY: ID KR3k0041
#+PROPERTY: BASEEDITION WYG    
#+PROPERTY: JUAN 卷二十二
<pb:KR3k0041_WYG_022-1a>¶
欽定四庫全書¶
　氏族大全卷二十二¶
上平聲¶
　公孫(高陽之黄帝姓公孫子孫氏焉春魯公孫嬰齊/莊公  孫鄭公孫僑穆公之孫  秋諸國稱公)¶
　　　(孫者皆/倣此)¶
　　　知人舉善¶
公孫枝字子桑秦大夫君子謂子桑之忠也能知人也¶
能舉善也(文/三)¶
<pb:KR3k0041_WYG_022-1b>¶
　　　堅白之論¶
公孫龍字子石孔子弟子善為堅白同異之論　賛云¶
彌縫中道協輔斯文　贈松江侯¶
　　　東閣延賢¶
公孫𢎞字季學春秋雜説漢武朝舉賢良對策第一拜¶
為博士習文法吏事緣飾以儒術為丞相開東閣延¶
賢人與參謀議　封平津侯　　子度為山陽太守¶
　公孫賀漢武帝朝拜相不受印綬不得已乃拜¶
<pb:KR3k0041_WYG_022-2a>¶
　公孫鳯字子鸞隱于昌黎之九城山谷　彈琴吟詠¶
　陶然自得(晉/史)¶
　公孫永隱於平郭南山吟詠岩間陶然自得年踰九¶
　十操尚不茍謚曰崇虚先生¶
　公孫景茂字元蔚元魏朝射策甲科遷太常博士時¶
　稱為書庫¶
　公孫僧逺事親至孝齊高帝詔表門閭蠲租稅(南/史)¶
　公西(魯/郡)¶
<pb:KR3k0041_WYG_022-2b>¶
　公西赤字子華端章甫願為小相　贈鉅野侯¶
　公西箴字子上贈祝阿伯　贊云猗歟子上魯邦之¶
　望¶
　公羊(商音/頓丘)¶
　公羊高子夏弟子傳春秋與左氏糓梁為三𫝊　贈¶
　臨菑侯¶
　公沙¶
　公沙穆後漢人五子並有令名語曰公沙五龍天下¶
<pb:KR3k0041_WYG_022-3a>¶
　無雙¶
　公儀¶
　公儀休相魯食茹而美拔園葵而棄之見其家織布¶
　好疾出其家婦不與小民爭利也(史記循/吏傳)¶
　公冶¶
　公冶長字子長孔子以其子妻之　贊云純德備行¶
　夫子所采　贈高宻侯¶
　東方(宫音震平原方伏羲氏之後帝/出於  為東  子孫因以為氏)¶
<pb:KR3k0041_WYG_022-3b>¶
　　　文史足用¶
東方朔字曼倩漢武帝即位朔上書曰年十三學書三¶
冬文史足用又曰目若懸珠齒若編貝勇若孟賁捷若¶
慶忌亷若鮑叔信若尾生若是可以為天子大臣矣¶
　　　待詔金馬¶
東方朔對上云侏儒三尺餘俸一囊粟錢二百四十侏¶
儒飽欲死臣朔飢欲死臣言可用幸異其禮不可用罷¶
之無令但索長安米上大笑使待詔金馬門　後拜大¶
<pb:KR3k0041_WYG_022-4a>¶
中大夫¶
　東方虬唐武后朝為左史工詩(見宋/之問)¶
　東方顯唐開元含象亭十八學士中人(見庾/子元)¶
　鍾離(㑹稽人本秦國祖嬴姓也/齊賢  鍾離子昧之後)¶
　鍾離意字子阿永平中為尚書太守張恢坐贓籍其¶
　資物詔賜羣臣意得珠璣悉以委地帝問故曰贓穢¶
　之寶誠不敢拜帝嘆曰清乎尚書之言¶
　鍾離牧字子幹仕呉為南海太守操行清純有古人¶
<pb:KR3k0041_WYG_022-4b>¶
　風¶
　鍾離先生得道以傳於吕洞賓¶
　司馬(徴音司河内/族為  馬氏)　(周程伯休父為司馬錫以官/司馬耕字子牛孔門弟子)¶
　　　(封楚/丘侯)¶
　　　良史之才¶
司馬遷字子長父談漢建元中為太史令遷尊稱為太¶
史公論六家要㫖遷生龍門南遊江淮上㑹稽探禹穴¶
窺九疑浮沅湘北涉汶泗講業齊魯之都鄉射鄒嶧過¶
<pb:KR3k0041_WYG_022-5a>¶
梁楚以歸　漢太初中為太史令　因論李陵得罪幽¶
而發憤修史記實録劉向揚雄皆稱其有良史之才¶
　　　凌雲氣¶
司馬相如字長卿蜀人嘗著子虛賦武帝讀而善之曰¶
朕獨不得與此人同時哉時楊得意為狗監侍上因薦¶
之得召見　奏大人賦飄飄有凌雲氣游天地間意¶
奉使至蜀太守以下郊迎縣令負弩矢先驅　初為孝¶
文園令¶
<pb:KR3k0041_WYG_022-5b>¶
　　　水鑑¶
司馬徽字德操清雅有知人之鑑龎德公謂為水鑑¶
每事稱好¶
　　　撃甕圖¶
司馬光字君實童稚時與羣兒戯于庭庭有大甕一兒¶
跌沒水中羣兒盡走公以石撃破甕出水兒得不死已¶
見活人手段矣京師多為小兒撃甕圖　公所居一室¶
蕭然圖書盈几又以圓木為警枕少睡則枕轉而覺乃¶
<pb:KR3k0041_WYG_022-6a>¶
起讀書嘗自言吾無過人者但平生所為未嘗有不可¶
對人言者耳¶
　　　童孺知名¶
司馬公宋元豐中判西京居洛十五年神宗崩公赴闕¶
臨衞士以手加額曰此司馬相公也民遮道呼曰公毋¶
歸洛留相天子活百姓所在數千人聚觀之　元祐初¶
拜相遼人勅其邊吏曰中國相司馬矣慎毋生事　兒¶
童走卒皆知君實之名　年六十八薨　贈太師　封¶
<pb:KR3k0041_WYG_022-6b>¶
温國公　謚文正號洓水先生　哲宗親篆碑額曰清¶
忠粹德之碑　子康除司諫塗人見其容止皆知其為¶
司馬公之子也¶
　司馬彪仕晉為秘書丞　作續漢書¶
　司馬孚仕晉八公同辰(見向/曽)¶
　司馬承禎事潘師正傳辟穀導引之術　唐開元中¶
　再被召命以三體篆𨽻寫老子　謚貞一先生¶
　司馬池少好學推家財數十萬與諸父　宋仁宗朝¶
<pb:KR3k0041_WYG_022-7a>¶
　召知諫院表懇免上曰人皆嗜進池獨嗜退　子光¶
　司馬朴字文季光兄之孫宋靖康中奉使金國握節¶
　而死　後贈兵部尚書¶
　司空(徴音空頓丘以伯禹為/堯司  支孫  官為氏)¶
　司空圖字表聖唐咸通末擢進士景福中拜諫議大¶
　夫不赴居中條山三官谷　作休休亭　號耐辱居¶
　士¶
　司空曙唐大厯十才子中人(見廬/姓)¶
<pb:KR3k0041_WYG_022-7b>¶
　綦母(綦母懷文造宿鐵刀斬甲/過三十札北史藝術傳)¶
　烏陵(烏陵用章多智謀建策守城應變出奇人始/大服  仕金為大興尹  封衞國公大金志)¶
　諸葛(徴音縣瑯琊都夏殷侯國葛伯之後舊居琅/琊諸  徙陽  先有葛時人謂之諸葛氏)¶
　　　刺舉¶
諸葛豐字少季仕漢以明經為郡文學特立剛直擢司¶
𨽻校尉刺舉無所避京師語曰間何濶逢諸葛　上嘉¶
其節加秩光禄大夫¶
　　　卧龍¶
<pb:KR3k0041_WYG_022-8a>¶
諸葛亮字孔明寓居南陽隆中漢建安中徐庶稱於劉¶
備曰諸葛孔明卧龍也備三顧於草廬中亮乃起　佐¶
備跨有益州備即帝位策亮為丞相推演兵法作八陣¶
圖　上出師二表伐魏屯田渭濱有星隕營中而卒司¶
馬懿按視其營壘嘆曰天下奇才也　謚忠武侯　兄¶
瑾仕呉弟誕仕魏時謂蜀得龍呉得虎魏得狗　子瞻¶
以戰死¶
　　　藍田生玉¶
<pb:KR3k0041_WYG_022-8b>¶
諸葛瑾字子瑜有容貌風度時服其𢎞雅　封宛陵侯¶
　子恪字元遜少有才名孫權見之曰藍田生玉端不¶
虚也　封都鄉侯(呉/志)¶
　　　政績第一¶
諸葛恢字道明弱冠知名王導嘗謂曰明府當作黑頭¶
公晉大興初為㑹稽守政績第一詔増秩中二千石終¶
侍中¶
　諸葛璩字㓜玫安貧守道説禮敦詩舉秀才不就(南/史)¶
<pb:KR3k0041_WYG_022-9a>¶
　諸葛穎隋大業中為著作帝賜詩云參翰長洲苑侍¶
　講肅成門名理窮研覈英華恣討論¶
　諸葛氏　蕭防夢入蘂珠殿與一女子成婚乃舊曽¶
　見諸葛氏也交拜梁玉清云華陽玉女聖世才郎云¶
　云¶
　沮渠(沮渠匈奴官號也其後以官為氏/沮渠蒙遜制命一隅是為北涼)¶
　胡母(齊宣王母弟封母鄉逺/本胡公因曰胡母氏)¶
　胡母生字子都治公羊春秋漢景帝朝為博士¶
<pb:KR3k0041_WYG_022-9b>¶
　胡母班字孟皮漢黨錮八厨中人時語曰海内珍奇¶
　胡母孟皮(黨錮/傳)¶
　胡母輔之字彦國少擅高名王澄與人書曰彦國吐¶
　佳言如鋸木屑霏霏不絶誠為後進領袖　晉湘州¶
　刺史¶
　吾丘¶
　吾丘壽王字子贛年少以善格五召特詔　漢元鼎¶
　初汾隂得寶鼎羣臣皆賀上得周鼎壽王獨曰天祚¶
<pb:KR3k0041_WYG_022-10a>¶
　有德而寶鼎自出此天之所以興漢也乃漢寶非周¶
　寶上曰善　初拜東都都尉後徴入為光禄大夫¶
　巫馬¶
　巫馬施字子期孔門弟子　治單父戴星而出戴星¶
　而入子賤曰任力故勞任人故逸　封鉅野侯¶
　母將(蘭/陵)¶
　母將隆字君房東海蘭陵人漢成帝朝為諫大夫上¶
　封事遷冀州牧後以不附王莽徙合浦¶
<pb:KR3k0041_WYG_022-10b>¶
　樗里(西河秦秦惠王異母弟名疾為丞相滑稽/多智  人謂之知囊號樗里子因以為氏)¶
　西門(徵音西晉陽氏鄭大/夫居  門因  焉)¶
　西門豹魏文侯時為鄴令投巫于河鑿十二渠以灌¶
　民田澤流後世緩性急常佩韋以自¶
　申屠(京兆子周幽王申后兄申侯之/後支  居安定屠原因以為氏)¶
　申屠嘉為人亷直不受私謁鄧通以小臣戯殿上嘉¶
　召至切責之　漢文帝朝為丞相¶
　申屠剛字巨卿質性方直常慕史鰌汲黯之為人¶
<pb:KR3k0041_WYG_022-11a>¶
　光武出遊剛以頭軔乘輿輪帝遂止　拜尚書令¶
　申屠蟠隱居精學博貫五經　漢黨人起蟠絶迹於¶
　梁碭之間自同庸人黨禍作蟠超然免於評論¶
　申屠有涯放曠林泉常攜一瓶一日忽躍入瓶中時¶
　號瓶隱¶
　淳于(河内以春秋小/國也  國為氏)¶
　淳于髠齊之贅壻滑稽多智齊王使之趙乞師髠曰¶
　臣今從東來見道旁禳田者操一豚蹄酒一盂祝曰¶
<pb:KR3k0041_WYG_022-11b>¶
　甌窶滿篝汙邪滿車五糓蕃熟穰穰滿家臣見所持¶
　者狹所欲者奢王乃益黄金千鎰白璧十雙車馬百¶
　乘¶
　淳于意漢文時為太倉令有罪當刑嘆曰生女不生¶
　男緩急非有益其少女緹縈上書願沒入為官婢以¶
　贖父罪天子悲憐其意乃除肉刑¶
　淳于恭字孟孫幽居養志濳於山澤舉動周旋必由¶
　禮度　漢章帝詔詣公車除議郎　遷侍中¶
<pb:KR3k0041_WYG_022-12a>¶
　新垣¶
　新垣衍魏王使説趙共尊秦為帝魯仲連辭却之¶
　新垣平漢文時平使人持玉盃上書闕下獻之乃言¶
　曰闕下有寶玉氣來者已而果有人獻玉盃¶
　聞人(河南後少正卯魯之聞/人其  遂以聞人為氏)¶
　聞人通仕漢為太子舍人治后氏禮¶
　聞人祥正宋人有集句宫詞行世¶
　端木(魯國孔端木賜字子貢善為説/辭居  門言語科封黎陽公)¶
<pb:KR3k0041_WYG_022-12b>¶
　完顔(完顔昌仕大金為大興尹有文武材宣宗面/勞之曰卿曽大父是開國元勲卿宜竭力)¶
下平聲¶
　顓孫(汝陽/弟子)　(顓孫師字子張孔門/贈陳伯  進宛丘侯)¶
　鮮于(漁陽采周武王封箕子於朝鮮支子/仲食  於于子孫因以鮮于為氏)¶
　鮮于文宗七嵗喪父父以種羊時亡明年此時對羊¶
　嗚咽如此終身(南/史)¶
　鮮于世榮少沈敏有器幹仕北齊為太傅周武帝入¶
　代送碼碯酒鍾與之得便撞破周兵入鄴守節而死¶
<pb:KR3k0041_WYG_022-13a>¶
　鮮于侁字子駿宋熈寧中除京東運使司馬公謂蘇¶
　軾曰子駿福星也京東人困且令子駿救之然安得¶
　百子駿布滿天下乎　元祐中為太常少卿¶
　高堂(齊卿高敬仲食采/高堂因以為氏)¶
　高堂隆學業修明仕魏為散騎常侍¶
　高堂生仕漢為博士¶
　哥舒(西突厥首領有/哥舒部因氏焉)¶
　哥舒翰讀春秋知大義　王忠嗣署為牙將每出戰¶
<pb:KR3k0041_WYG_022-13b>¶
　持半段槍所向披靡　唐天寶中封西平郡王¶
　哥舒曜字子明翰子也唐德宗謂曰爾父在開元時¶
　朝廷無西憂今得卿亦不東慮　遷河南尹¶
　瑕丘(瑕丘江公/事見江公)¶
　耶律(大遼之後耶律履字履道通易太𤣥仕大金/為翰林學士  拜參政  謚文獻大金志)¶
　王孫(周頃王之孫王孫滿之後旅/王孫賈衛大夫長於治軍)¶
　羊舌(羊祐傳云昔有攘羊遺叔向母母埋之後/事發檢羊肉惟舌存焉因以羊舌為氏)¶
　羊舌職之子名赤字伯華祁奚舉以為中軍佐舉善¶
<pb:KR3k0041_WYG_022-14a>¶
　也(襄/三)¶
　羊舌肸即叔向也仕晉為上大夫　衞使人饋之羮¶
　與一篋錦叔向受羮返錦(襄十/二)¶
　皇甫(京兆為宋戴公之子充石字皇父子孫以王/父字  氏漢興改父為甫居安定為著姓)¶
　　　西州豪傑¶
皇甫規字威明漢延熹中黨人染逮時賢規自以西州¶
豪傑恥不得與乃上疏自言前亦附黨時人以為賢¶
　　　百姓歌思¶
<pb:KR3k0041_WYG_022-14b>¶
皇甫嵩漢中平中以破黄巾功封槐里侯　奏請以冀¶
州一年田租贍飢民百姓歌曰天下大亂兮市為墟賴¶
得皇甫兮復安居　後拜太尉¶
　　　書淫¶
皇甫謐字士安博綜典籍百家之言時謂之書淫自號¶
𤣥晏先生　子方回少有文才閉門閒居未嘗入城府¶
蠶而後衣耕而後食(晉/史)¶
　　　清白自處¶
<pb:KR3k0041_WYG_022-15a>¶
皇甫璠字景瑜仕周為隨州刺史政有簡惠百姓安之¶
恒以清白自處時稱為善人　子誕仕隋為侍御史¶
　　　斷帶續燈¶
皇甫無逸唐武德中為益州大都督長史嘗按部宿民¶
家燈燭盡無逸抽刀斷帶為炷其亷介如此¶
　　　一字三縑¶
皇甫湜字持正韓門弟子唐元和中裴度辟為判官度¶
修福先寺求碑文於白居易湜曰近捨湜而逺求居易¶
<pb:KR3k0041_WYG_022-15b>¶
請辭度使作之碑字三千以九千縑酬之¶
　梁丘(瑯琊房梁丘賀字長翁琅琊人/從京  受易  仕漢官至少府)¶
　成公(衞成公之後/以謚為姓)¶
　成公簡字宗舒家世二千石性清素潜心味道仕晉¶
　為散騎常侍¶
　成公綏字子安少有俊才　雅好音律當暑乘風而¶
　嘯泠然成曲因作嘯賦　仕晉為博士(文苑/傳)¶
　歐陽(宫音烏渤海越王勾踐之後支/孫封  程歐陽亭因氏焉)¶
<pb:KR3k0041_WYG_022-16a>¶
　　　石渠講書¶
歐陽生字和伯事伏生受尚書世傳至曽孫高字子陽¶
為博士高孫地餘亦為博士論石渠由是尚書世有歐¶
陽氏學(漢儒/林傳)¶
　　　八世博士¶
歐陽歙字正思自歐陽生至歙八世皆為博士　漢建¶
武中拜汝南太守政有異績在郡教授數百人¶
　　　才藻擅名¶
<pb:KR3k0041_WYG_022-16b>¶
歐陽建字堅石才藻美贍擅名北州語曰渤海赫赫歐¶
陽堅石(晉/史)金谷二十四友中人(見潘/姓)¶
　　　歐陽體¶
歐陽詢字信本敏悟絶人初倣王逸少書後險勁過之¶
唐初為太子率更令　子通早孤及長求父遺迹刻意¶
臨倣數年書亞於詢父子齊名號大小歐陽¶
　　　六一居士¶
歐陽修字永叔初從尹師魯遊迭相師友為古文以文¶
<pb:KR3k0041_WYG_022-17a>¶
章名冠天下蘇内翰序公之文曰韓愈之後三百餘年¶
而後得歐陽子出云云天下爭自濯磨以通經學古為¶
高撰五代史記法嚴詞約取春秋遺意　其在滁也自¶
號醉翁　晩年卜居於穎號六一居士曰吾集古録一¶
千卷藏書一萬卷有琴一張棊一局酒一壺吾老其間¶
是為六一公以道德文章為三朝所知天下學士大夫¶
師尊之　宋嘉祐中參大政以太子少師致仕謚文忠¶
　子棐以文學世其家官至右司郎中¶
<pb:KR3k0041_WYG_022-17b>¶
　歐陽詹字行周唐貞元中與韓愈等聨第號龍虎榜¶
　(見齊/氏)中秋夜嘗與陳翊等翫月賦詩詹為之序¶
　由吾(秦由余之後仕呉子/孫入越因號由吾氏)¶
　由吾道榮有道術於隂陽歴數天文藥性無不通解¶
　　隱琅琊山辟糓餌松术求長生秘訣¶
　南宫(魯國居文王四友南宫子之後魯孟僖子/生閱  南宫號南宫敬叔其後為南宫氏)¶
　周有南宫極南宫嚚　宋有南宫牛南宫長萬¶
　南宫括字子容孔門弟子三復白圭孔子以兄之子¶
<pb:KR3k0041_WYG_022-18a>¶
　妻之　贈郯伯襲丘侯¶
　澹臺(大/山)¶
　澹臺滅明字子羽孔子弟子　行不由徑¶
上聲¶
　士孫(河内有後漢士孫瑞與王允誅/董卓  功而不侯司馬公稱之)¶
　尒朱(魏尒朱榮其先世居尒朱川因以為氏逐榮仕/魏為尚書令  有匡頽救敝之志援主  惡之)¶
　　　(功/)¶
　宇文(趙郡授南單于之後有普迴因獵得玉璽以/為天  鮮卑謂天為宇因號宇文倂以為氏)¶
<pb:KR3k0041_WYG_022-18b>¶
　　　第一客¶
宇文福世為擁部大人祖活撥入魏為第一客少驍果¶
性忠清　為瀛州刺史(北/史)¶
　　　取公侯¶
宇文貴字永貴少受學輟書嘆曰男兒當提劍汗馬以¶
取公侯何能為博士　仕魏為大將軍　子忻¶
　　　參謀帷幄¶
宇文忻字仲樂驍果善戰初仕周討滅尉遲回以功加¶
<pb:KR3k0041_WYG_022-19a>¶
上柱國封英國公隋祖即位參謀帷幄出入卧内恩顧¶
彌重後忌而殺之¶
　　　累石為營¶
宇文深㓜時為兒戯累石為營壘折草為旌旗父曰此¶
兒必為良將　後仕周為大將軍¶
　　　安事筆硯¶
宇文慶字仲慶嘗曰書足以記姓名而已安能事筆硯¶
為腐儒之業哉　隋開皇初加上柱國¶
<pb:KR3k0041_WYG_022-19b>¶
　宇文泰心在王室魏文帝西至長安依之以為尚書¶
　令　封安定公¶
　宇文㢸字公輔慷慨有大節當官正色為百僚所憚¶
　　仕隋為尚書左丞¶
　宇文融唐開元中為監察御史獻策請括天下游户¶
　羨田以佐用度由是擢為覈田勸農使諸道得客户¶
　八十萬田亦稱是¶
　宇文虛中宋建炎初以資政殿大學士充國信使使¶
<pb:KR3k0041_WYG_022-20a>¶
　金國繼立忠節¶
　主父(趙武靈王號主父/其後因以為氏)¶
　主父偃漢武朝上書闕下朝奏暮召上曰公等安在¶
　何相見之晩拜為郎中一嵗中四遷　或説偃大横¶
　偃曰丈夫生不五鼎食死即五鼎烹¶
　五鹿¶
　五鹿充宗善為梁丘易漢元帝好之令與諸易家論¶
　難充宗乘貴幸辨口諸儒莫能抗　時與石顯牢梁¶
<pb:KR3k0041_WYG_022-20b>¶
　為黨人歌曰牢邪石邪五鹿客邪印何纍纍綬何若¶
　若邪(出朱雲/石顯傳)¶
　夏侯(譙國奔夏禹之後封杞至簡公為楚所滅其/弟他  魯以夏後受爵為侯因以夏侯為氏)¶
　　　丹書鐵券¶
夏侯嬰漢功臣也高祖為丹書鐵劵定元功十八人位¶
次嬰第八為滕令號滕公　封汝隂侯¶
　　　取青¶
夏侯始昌以齊詩尚書教授　子勝字長公從父受尚¶
<pb:KR3k0041_WYG_022-21a>¶
書及洪範五行傳嘗謂諸生曰士病不明經術經術茍¶
明取青紫如拾地芥學經不明不如歸耕　漢宣帝朝¶
為諫大夫迁太子太傅¶
　　　連璧¶
夏侯湛字孝若㓜有盛才文章宏富掞蔚春華時標麗¶
藻與潘岳友善時謂之連璧　仕晉為中書侍郎¶
　夏侯𤣥蒹葮倚玉(見毛/氏)¶
　夏侯威以女妻羊祐¶
<pb:KR3k0041_WYG_022-21b>¶
　夏侯亶字世龍仕梁遷呉興太守有惠政吏民圖其¶
　像立碑頌美　父詳官至左僕射　弟䕫為豫州刺¶
　史民歌曰我之有州頻得夏侯前兄後弟布政優優¶
　夏侯氏曹氏世為婚姻故淵惇仁洪並貴重於時¶
　長孫(濟陽魏獻帝第三兄拔拔氏孝文帝/以拔拔皇枝之長因改為長孫氏)¶
　　　儉素¶
長孫道生身為三司衣不華飾食不兼味一熊皮鄣泥¶
數十年不易　與從父嵩仕元魏俱為三公當時以為¶
<pb:KR3k0041_WYG_022-22a>¶
榮(北/史)¶
　　　清白¶
長孫儉仕周拜上柱國操行清白勲績隆重詔賜雜綵¶
粟麥以彰其美　子平奏立義倉¶
　　　一箭雙鵰¶
長孫晟字季晟善射一箭貫雙鵰突厥畏之聞其弓聲¶
謂為霹靂見其走馬謂為閃電　仕周為將軍¶
　　　顧命元勲¶
<pb:KR3k0041_WYG_022-22b>¶
長孫無忌字輔機佐唐太宗定天下功第一封齊國公¶
　後與禇遂良同受顧命以天下安危自任¶
　　　三州課最¶
長孫操字元節唐貞觀中為齊揚益三州刺史課皆最¶
下詔褒之¶
　長孫順德無忌之子貞觀中為驍衛大將軍¶
　長孫晟之女為唐太宗后著女則十篇¶
去聲¶
<pb:KR3k0041_WYG_022-23a>¶
　仲長¶
　仲長統字公理性倜儻敢直言或謂之狂士著論名¶
　曰昌言凡三十四篇十餘萬言　漢建安中荀彧舉¶
　為尚書郎¶
　慕容(燉煌為高辛少子居東北夷後徙西號鮮卑至/涉歸  单于自云慕二儀之德繼三光之容因)¶
　　　(為慕/容氏)¶
　慕容恪仕燕為太宰以恩信御物晉相温曰慕容恪¶
　尚在後憂方大耳¶
<pb:KR3k0041_WYG_022-23b>¶
　慕容垂燕人歸秦為冠軍將軍權翼曰垂勇略過人¶
　世豪東夏譬之養鷹毎聞風飈之起常有凌霄之志¶
　慕容白曜仕魏為征南大將軍一旬拔四城威震齊¶
　土(北/史)¶
　慕容紹宗仕東魏為尚書僕射　長子三藏多武略¶
　有父風　仕齊歸周周武帝詔曰三藏父子誠節著¶
　聞宜加榮秩加開府儀同大將軍¶
　慕容延釗少以勇敢聞趙太祖之受禪也延釗握重¶
<pb:KR3k0041_WYG_022-24a>¶
　兵屯真定一方以安　加殿前都㸃檢同中書二品¶
　庫狄(鮮卑段疋磾之後/避難改姓庫狄)¶
　庫狄峙仕齊拜中書舍人參掌機宻¶
　庫狄盛少有武力從高歡征伐累遷幽州刺史¶
　庫狄干鯁直少言仕魏為定州刺史清約自居¶
　庫狄士文隋初拜具州刺史性清苦不受私謁法令¶
　嚴肅道不拾遺上賜公卿入左藏任取多少士文獨¶
　口銜絹一匹而已¶
<pb:KR3k0041_WYG_022-24b>¶
　第五(京兆齊諸田之後田氏漢初/徙園陵者多故以次第為式)¶
　　　雲母屏¶
第五倫悄直無私漢肅宗立自外郡擢為司空　鄭𢎞¶
微時出倫門下及𢎞位在上遂置雲母屏風隔坐¶
　　　賑饑¶
第五訪字仲謀漢順帝朝遷張掖太守值嵗饑開倉賑¶
給璽書嘉之¶
　　　清高¶
<pb:KR3k0041_WYG_022-25a>¶
第五種字興先漢末以奉使稱職拜高密侯　論者說¶
清高以種為上序直士以種為首¶
　　　飛餉¶
第五琦字禹圭唐至德初謁見肅宗於彭原乞假臣一¶
職請悉東南寳貨飛餉函洛帝悅拜監察御史　軍興¶
隨事趣辦人不益賦而用以饒　後進同平章事¶
　太史(齊太史/之後)¶
　太史慈字子義好學孫策曰子義青州名士也常與¶
<pb:KR3k0041_WYG_022-25b>¶
　參論諸軍事　子享字元復¶
　太史叔明少善莊老兼通孝經禮記尤精三𤣥毎講¶
　說聽者五百人¶
　賀若(代居𤣥朔隨魏南遷北俗/謂忠貞為賀若因以為氏)¶
　賀若敦其先居漢北世為部落大人曽祖貸入魏為¶
　都官書　敦為將多智計屢立大功　子弼¶
　賀若弼字輔伯少有大志博涉書記　嘗遺源雄詩¶
　云勿使騏麟上無我二人名乃獻取陳十䇿隋文帝¶
<pb:KR3k0041_WYG_022-26a>¶
　善之賜以寳刀尅定三呉拜大將軍¶
　賀婁(代人本居漠北以國/為氏孝文改為婁氏)¶
　賀婁子幹少以驍武知名隋文帝授榆關摠管下詔¶
　曰自公守北門風塵不警　兄詮有才器位銀青光¶
　禄大夫¶
　賀拔(下邳地與後魏同出隂山代為酋長北焉/人謂  為拔總有其地土人相賀因氏)¶
　賀拔允北土之望也魏高歡尤親禮之與參定大策¶
　賀拔勝與弟岳俱鎮恒州魏孝武委以心腹之寄¶
<pb:KR3k0041_WYG_022-26b>¶
　上官(商音官天水楚王子蘭/為上  邑大夫因氏焉)¶
　上官儀工詩人多傚之謂之上官體　唐太宗每屬¶
　文遣儀視草　永徽初進西臺侍郎¶
　相里(西/河)¶
　相里氏濟源縣大姓也縣令俾以其女與杜衍議姻¶
　相里氏兄弟二人其兄不從既而從之悵然曰俾教¶
　諸兒讀書耳後杜衍拜相相里氏為國夫人¶
　令狐(商音子太原别畢萬仕晉孫魏/攣武  生顆  封令孤因氏焉)¶
<pb:KR3k0041_WYG_022-27a>¶
　令狐子伯漢建武中為楚相與王覇為友¶
　令狐邵仕魏為𢎞農太守所至清如氷雪¶
　　　西土冠冕¶
令狐整字延保為西土冠冕　深沉有識量學藝術騎¶
射並為河右所推仕魏為豐州刺史　祖父三世為良¶
二千石(北/史)¶
　　　請求遺書¶
令孤德棻唐武德初為秘書丞　奏請求天下遺書置¶
<pb:KR3k0041_WYG_022-27b>¶
史補録不數年國典略備¶
　　　善牋奏¶
令孤楚字慤士唐元和中知制誥其為文於牋奏制令¶
尤善每一篇成人皆傳誦　皇甫鏄薦為中書侍郎¶
子綯¶
　　　金蓮炬¶
令狐綯字子直唐太中初為翰林承㫖夜對禁中燭盡¶
上以乘輿金蓮華炬送還院　同平章事輔政十年¶
<pb:KR3k0041_WYG_022-28a>¶
子滈遷右拾遺當時謂之白衣宰相¶
　豆盧(范陽謂本慕容氏燕敗歸魏/北人  歸義為豆盧因氏焉)¶
　豆盧勣字定東仕周為渭川刺史有惠政太致祥瑞¶
　民謡曰我有丹楊山出玉漿濟我人民神鳥來翔¶
　隋帝即位拜夏州摠管(北/史)¶
　豆盧革為世名族唐莊宗朝拜相以天下多故方服¶
　丹砂錬氣以求長生¶
　豆盧欽望唐中宗朝居相位十年謹身諄諄自全¶
<pb:KR3k0041_WYG_022-28b>¶
入聲¶
　叔孫(歙郡叔魯桓公子叔牙生兹號叔孫氏後叔孫/得臣  孫僑如叔孫武叔叔孫輙皆其  也)¶
　叔孫豹魯卿也謚穆子㑹諸侯盟晉樂桓子請帶豹¶
　召使者裂裳帛而與之曰帶其褊矣(昭元/年)¶
　叔孫通秦時博士歸漢說高帝願徴魯諸生共起朝¶
　儀與弟子為綿蕞野外習之　拜為奉常¶
　叔孫建少以智勇著稱魏道武拜為平原鎮大將容¶
　貌清整號曰嚴明¶
<pb:KR3k0041_WYG_022-29a>¶
　斛律(鴈門號代人世為部落/統帥  斛律部因氏焉)¶
　斛律金仕魏為第二領酋長秋朝京師春還部落號¶
　曰鴈臣　子孫皆封侯　子光字明月聲震關西¶
　斛斯(其先居廣牧為莫弗大/人號斛斯部因氏焉)¶
　斛斯椿字法壽仕魏拜尚書令　子徴字士亮博涉¶
　羣書尤精三禮　周武帝以其經有師法詔授諸皇¶
　子呼為夫子儒者榮之¶
　僕固(同安唐其先鐵勒部人世襲都/督    有僕固懷恩叛臣也)¶
<pb:KR3k0041_WYG_022-29b>¶
　万俟(後魏獻帝季弟之後為/十姓官氏志稱万俟氏)¶
　万俟普字普發雄果有武力仕魏歸齊位太尉　子¶
　洛字受洛隨孝武入關慷慨有氣節除左僕射¶
　万俟卨宋高宗朝丞相姦人也¶
　獨孤(徴音北高平十其先本姓劉氏至後/魏在  有三  六部有以獨孤為氏)¶
　　　連璧¶
獨孤信美容儀善騎射軍中號為獨孤郎　仕魏為秦¶
州刺史歸周周文以其信著遐邇故賜名信嘗馳馬入¶
<pb:KR3k0041_WYG_022-30a>¶
城其帽微側詰旦人皆效為側帽與韋叔裕同𨽻荆州¶
政術俱美人稱連璧(北/史)¶
　　　甘露之祥¶
獨孤及字至之兒時讀孝經父誠之曰兒志何語對曰¶
立身行道揚名於後世唐天寳末以道學高第代宗朝¶
召為左拾遺　遷常州刺史甘露降于庭　子郁¶
　　　佳壻¶
獨孤郁字古風唐憲宗朝舉制科高等進右補闕　權¶
<pb:KR3k0041_WYG_022-30b>¶
德輿以女妻之上嘆曰德輿乃有佳壻　除翰林學士¶
　秃髮(西河鮮卑也與後/魏同出詰汾之𣲖)¶
　秃髪傉檀機警韋宗嘆之曰竒才英器不必華夏明¶
　智敏識不必讀書乃今知九州之外五經之表復自¶
　有人也¶
　漆雕¶
　漆雕開字子開贈滕伯　平輿侯¶
　漆雕哆字子斂贈武城伯　濮陽侯¶
<pb:KR3k0041_WYG_022-31a>¶
　漆雕徒父字子期贈須句伯　高宛侯¶
　尉遲(其先與後魏同起號尉/遲部孝文改為尉遲氏)¶
　尉遲回仕魏都督益州明賞罰布恩威及徴入朝蜀¶
　人立碑頌德¶
　尉遲綱從周文帝征伐常陪侍帷幄出入卧内¶
　尉遲敬德唐武德初秦王引為右府參軍屢立大功¶
　隠太子嘗以書招之贈金皿一車固辭秦王曰公之¶
　心如山岳雖積金至斗豈能移之　論功為第一封¶
<pb:KR3k0041_WYG_022-31b>¶
　呉國公後改封鄂國公　圖形凌煙¶
　屈突(河内為本居𤣥朔後徙昌黎孝/文改  屈氏至西魏文復本姓)¶
　屈突通仕隋為虎賁郎將莅官勁正其弟葢為長安¶
　令亦以方嚴顯時語曰寧食三斗艾不逢屈突葢寧¶
　食三斗葱不逢屈突通　唐高祖起通守河東力屈¶
　被擒帝釋之曰忠臣也授兵部尚書　封蔣國公¶
　逹奚(魏獻帝第/五弟之後)¶
　逹奚武字成興少倜儻仕魏為雍州刺史¶
<pb:KR3k0041_WYG_022-32a>¶
　逹奚長孺字富仁少懷節操膽烈過人仕隋遷荆州¶
　總管文帝曰江陵國之南門今以委卿朕無慮也¶
　若干(出自北代/以國為氏)¶
　若干惠字惠保剛質有勇力仕周位儀同三司　子¶
　鳯字逹摩有識度尚周文女位儀同三司¶
　拓拔(黄帝子昌意之後受封北土黄帝以土德王北/人以土為拓后受為拔故號拓后拔氏從省文)¶
　　　(為拓拔氏自孝/文始改姓元氏)¶
　乞伏(本鮮卑乞伏部酋帥也因以為氏/  至乞伏國仁稱西秦大單于)¶
<pb:KR3k0041_WYG_022-32b>¶
　乞伏慧字令和少慷慨有大節在隋遷涼州總管¶
　乞伏保高車部人以孝行著稱¶
　索盧(吕氏春秋禽滑/釐門人索盧參)¶
　索盧放字君陽以尚書教授千餘人　漢建武中徴¶
　為洛陽令政有能名遷諫議大夫數進忠言　後以¶
　疾徴不起使人輿之見於南宫雲臺賜榖二千斛¶
　百里(秦大夫百里奚其先虞/人家于百里因氏焉)¶
　百里奚困于牛口之下秦穆公以五羖羊皮贖之與¶
<pb:KR3k0041_WYG_022-33a>¶
　語國事大悅授之國政號曰五羖大夫¶
　百里嵩仕漢為刺史天旱嵩行部所經雨輙隨車¶
　息夫¶
　息夫躬字子微漢哀帝朝為光禄大夫數進見言事¶
　論無所避衆畏其口見之側目¶
　黒齒¶
　黒齒常之百濟人驍毅有謀略唐調露中拜河源道¶
　經略大使涖軍七年吐蕃攝畏不敢近邊¶
<pb:KR3k0041_WYG_022-33b>¶
　夾谷(本大金支裔有夾谷監/軍行元帥府事金志)¶
　¶
　¶
　¶
　¶
　¶
　¶
　氏族大全卷二十二¶
