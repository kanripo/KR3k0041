# -*- mode: mandoku-view; -*-
#+TITLE: 氏族大全
#+DATE: 2015-08-24 23:31:55.433708
#+PROPERTY: ID KR3k0041
#+PROPERTY: BASEEDITION WYG    
#+PROPERTY: JUAN 卷二十
<pb:KR3k0041_WYG_020-1a>¶
欽定四庫全書¶
　氏族大全巻二十¶
一屋¶
　陸(角音鄉河南焉齊宣王封少子達於平/原陸  因氏    陸通字接輿楚狂也)¶
　　　新語¶
陸賈楚人有口辯漢高使說南越尉佗賜以印封為王¶
佗稱臣拜賈為大中大夫　賈時時前説詩書采古成¶
敗著十二篇每奏一篇帝稱善稱其書曰新語　孝惠¶
<pb:KR3k0041_WYG_020-1b>¶
時賈出尉佗所賜槖中裝賣千金分與五子人二百金¶
令為生産自乘高車駟馬侍者十人有寶劍直百金謂¶
其子曰與女約過女女給人馬酒食十日一更所死家¶
得寶劍(一歲中率不過再過數/擊鮮毋乆溷女為也)¶
　　　截肉斷葱¶
陸續字智初漢永平中坐楚王英事繫洛陽獄一日對¶
食悲泣曰母來不得相見獄吏問何以知曰食羮識母¶
所調和母截肉未嘗不方斷葱以寸為度以是知之使¶
<pb:KR3k0041_WYG_020-2a>¶
者上書言狀赦之　為㑹稽戸曹史(獨行/傳)¶
　　　懷橘¶
陸績字公紀六歲見袁術術出橘績懷三枚去辭墮地¶
術曰陸郎作賔客而懷橘乎曰歸以遺母術大奇之¶
漢末孫權以為鬱林守父康為武陵守¶
　　　文武全才¶
陸遜字伯言江東大族也吕蒙言於孫權曰陸遜意思¶
深長才堪負重權乃拜為偏將軍以代蒙　破蜀先主¶
<pb:KR3k0041_WYG_020-2b>¶
兵於馬鞍山漢主大慙恚曰吾乃為陸遜所折辱　代¶
顧雍為相詔曰有超世之功者必膺光大之寵懷文武¶
之才者必荷社稷之重　封華亭侯　子抗¶
　　　有父風¶
陸抗字㓜節呉末領荆州牧上疏曰臣每中夜撫枕臨¶
飡忘食謹陳便宜十七條以聞　在西陵與羊祜對境¶
使命常通　史云貞亮籌幹咸有父風　五子　晏景¶
𤣥機雲¶
<pb:KR3k0041_WYG_020-3a>¶
　　　黄耳傳書¶
陸機字士衡身七尺聲如鐘少有異才文章冠世晉太¶
康末與弟雲入洛見張華如舊相識　羇寓京師有駿¶
犬名黄耳為竹筒盛書繫其頸至其家得報而還因以¶
為常　成都王潁假機大都督戰敗宦人孟玖譛其有¶
異志孫秀證成之收機機臨刑笑曰華亭鶴唳可得聞¶
乎與弟雲俱遇害是日昏霧四合大風折木平地雪尺¶
議者以為陸氏寃也　年四十三¶
<pb:KR3k0041_WYG_020-3b>¶
　　　龍駒¶
陸雲字士龍六歲能屬文與兄齊名號二陸　呉尚書¶
閔鴻見而奇之曰此兒非龍駒當是鳯雛　少時夜行¶
迷路至一家寄宿有少年與談老子明日視之乃王弼¶
冢也自此談老殊進　有笑疾嘗衰絰上船於水中見¶
影大笑落水人救獲免初見張華華以帛繩纒鬚雲大¶
笑不能止　嘗與荀隱同在華坐華曰今日勿為常談¶
雲抗手曰雲間陸士龍荀曰日下荀鳴鶴　華補為浚¶
<pb:KR3k0041_WYG_020-4a>¶
儀令¶
　　　百代文宗¶
二陸𫝊之制云機雲實荆衡之杞梓挺珪璋於秀質馳¶
英華於早年風鑒澄爽神情俊邁文藻宏麗獨步當時¶
言論慷慨冠乎終古高詞迥映如朗月之懸光疊意迴¶
舒若重岩之積秀千條析理電掣雲開一緒連文珠流¶
璧合百代文宗一人而已云云金陵畢氣國滅臣遷矯¶
翮南辭翻棲火樹飛鱗北逝卒委湯池穴碎二龍巢傾¶
<pb:KR3k0041_WYG_020-4b>¶
兩鳯激浪之心未騁遽汨修鱗凌雲之意將騰先灰勁¶
翮望其翔躍可得乎¶
　　　柱石¶
陸玩字士瑤器量淹雅晉帝拜為侍中司空既拜有客¶
詣之索盃酒瀉之梁柱祝曰當今乏材以爾為柱石莫¶
傾人梁棟也玩曰感卿良箴　子納有清操　次子始¶
　孫　載　曽孫真　𤣥孫慧曉五世並為侍中¶
　　　書厨¶
<pb:KR3k0041_WYG_020-5a>¶
陸澄字彦深好學博覽無所不知王儉曰陸公書厨也¶
　　　智過其軀¶
陸俟多智長子馛有父風魏文成帝見而恱之曰吾常¶
嘆陸俟智過其軀是子復踰其父矣　封建鄴公　馛¶
官至大保有六子惟琇凱知名¶
　　　寄梅　雙璧¶
陸凱仕魏為正平太守在郡七年號良吏　與范&KR0110;相¶
善自江南寄梅一枝幷詩一首　長子曄次恭之並有¶
<pb:KR3k0041_WYG_020-5b>¶
時譽賈禎見而笑曰僕以老年更覩雙璧¶
　　　明珠¶
陸卬字雲駒俟十世孫也博覽羣書為邢邵所賞謂其¶
父子彰曰卿老蚌遂出明珠　仕魏除中書侍郎¶
　　　孝魚泉¶
陸通性至孝母呉人好食魚北土魚少得之甚艱後宅¶
側忽泉出而有魚得以供母時謂之孝魚泉為大司冦¶
(北/史)¶
<pb:KR3k0041_WYG_020-6a>¶
　　　莫逆交¶
陸夸不拘小節高尚不仕寄情丘壑與崔浩為莫逆交¶
著知命論(北/史)¶
　　　一門二相¶
陸元方舉八科皆中唐則天朝拜相　長子象先器識¶
沉邃唐景初中拜相一門二相　次子景倩初調扶溝¶
丞畢構為河南按察使到縣有吏進狀曰某强清某詐¶
清景倩真清終監察御史　三子景融工筆札¶
<pb:KR3k0041_WYG_020-6b>¶
　　　奏議如丹¶
陸贄字敬輿年十八第進士張鎰奇之與為忘年交餉¶
錢百萬不受止受茶一串　德宗即位召拜翰林學士¶
呼為陸九而不名居中參議可否時號内相　諫言深¶
切或規其太過答曰吾上不負天子下不負所學　貞¶
元中拜相謚宣公　陸氏一莊　贊云贄論設皆本仁¶
義炳炳如丹¶
　　　全交¶
<pb:KR3k0041_WYG_020-7a>¶
陸劇少與商寅顔真卿柳芳李華邵軫趙驊蕭穎士相¶
父善時語曰商顔柳陸李蕭邵趙以能全其交也¶
　　　桑苧翁¶
陸羽字鴻漸未知所生及長以易自筮得蹇之漸曰鴻¶
漸于陸其羽可用為儀吉乃以陸為氏名而字之　嗜¶
茶著茶經三篇鬻茶者至陶羽形祀為茶神　唐上元¶
初隱居苕溪自稱桑苧翁又號竟陵子　在隴西公幕¶
府自號東園先生　又曰東岡子(隱逸/傳)¶
<pb:KR3k0041_WYG_020-7b>¶
　　　江湖散人¶
陸龜蒙字魯望舉進士不中居松江甫里有田數百畝¶
屋三十楹　嗜茶置園顧渚山下歲収租茶自判品第¶
　升舟設蓬席齎束書茶竈筆床釣具往來時謂江湖¶
散人號天隨子又曰甫里先生自比涪翁漁父江上丈¶
人　門有巨石乃逺祖續為鬱林守罷歸無裝取以重¶
其船者人稱其亷號鬱林石¶
　　　伯仲師友¶
<pb:KR3k0041_WYG_020-8a>¶
陸九齡字子壽弟子美子静伯仲誾誾侃侃自相師友¶
　先生以宋乾道中登第除太學録遷全州教卒號復¶
齋¶
　　　心貫萬古¶
陸九淵字子静宋乾道中登第吕東萊識其文於數千¶
人中謂曰一見高文知其為江西陸子静也　居貴溪¶
之象山教授生徒數十百人初讀書至宇宙字曰宇宙¶
事即已分内事宇宙便是吾心吾心便是宇宙　先生¶
<pb:KR3k0041_WYG_020-8b>¶
之心與萬古之人心一貫無二致　與晦庵同餞東萊¶
於鵝湖作詩云涓流積至滄海水拳石崇成泰華岑簡¶
易工夫終乆大支離事業竟浮沉　兩書與晦庵論周¶
子太極圖不當又加無極二字　號象山先生　終荆¶
門守　謚文安¶
　　　蓮華博士¶
陸游字務觀號放翁詩本於曽茶山茶山出於韓子蒼¶
三家句律相似而放翁加豪一夕夢一故人相語曰我¶
<pb:KR3k0041_WYG_020-9a>¶
為蓮花博士鏡湖新置官也我去矣君能暫為之乎月¶
得酒千壺亦不惡也遂以詩記之曰白首歸修汗簡書¶
每因囊粟嘆侏儒不知月給千壺酒得似蓮花博士無¶
　初調官臨安有詩云小樓一夜聽春雨深巷明朝賣¶
杏花郡人稱誦傳入禁中思陵稱賞由是知名　有劍¶
南集行世　仕宋為秘監¶
　陸倕與兄僚佐並有美名號三陸　梁天監初與劉¶
　孝綽等為龍門之游¶
<pb:KR3k0041_WYG_020-9b>¶
　陸修静晉末道士號簡寂先生修黄籙科教　與逺¶
　法師送陶靖節不覺過虎溪相與大笑而别世傳為¶
　三笑圖¶
　陸德明唐瀛洲十八學士中人論撰甚多(見房/氏)¶
　陸𤣥泰唐含象亭十八學士中人(見庾/子元)¶
　陸餘慶仕唐為鳯閣舍人　方外十友(見盧/藏用)¶
　陸𤣥圭宋景德二十四賢中人¶
　陸佃字農師宋熈寧中葉祖洽榜登第佃第五　受¶
<pb:KR3k0041_WYG_020-10a>¶
　經於王安石而不附㑹新法　終吏侍　孫放翁¶
　　　女德婚姻¶
　陸卬母元魏上庸公主高明婦人也初封藍田生六¶
　子邢邵曰藍田生玉不虚矣(北/史)¶
　陸允前趙豪民也有女擇對有郭黙者世以屠沽為¶
　業勇捷能跳三丈塹允異之曰此兒必興郭氏遂妻¶
　之¶
　陸暢字達夫及第後娶薫溪女韓愈詩云迎婦丞相¶
<pb:KR3k0041_WYG_020-10b>¶
　府誇映秀士羣鳴鸞桂樹間觀者何紛紛¶
　陸玩為丞相參軍王導請婚於玩玩曰培塿無松柏¶
　薫蕕不同器玩不為亂倫之始導乃止¶
　陸遜年二十一始仕幕府孫權以兄策之子妻之¶
　陸象先娶賀晦女相者曰陸郎位極人臣(見賀/氏)¶
　陸稠女妻沈鸞¶
　陸景融女妻薛同¶
　陸若瑜娶周濓溪女弟¶
<pb:KR3k0041_WYG_020-11a>¶
　陸叡娶崔鑒女¶
　　小陸　二陸　北陸　傅陸¶
　　(羽音支河南謚宋穆公/之後  孫以  為姓)¶
　　　設醴¶
穆生魯人楚元王交少時與　生白生申公授詩於浮¶
丘伯後元王至楚以　生等為中大夫敬禮之穆生不¶
嗜酒每置酒常為設醴及王戊嗣位常設後乃忘設穆¶
生曰可以逝矣醴酒不設王之意怠遂去(元王/傳)¶
<pb:KR3k0041_WYG_020-11b>¶
　　　五世封王¶
穆觀字闥拔少以文藝知名魏太武監國觀為右弼出¶
則統攝朝政入則應對左右　穆崇子觀觀子壽壽子¶
平國平國子羆五世襲封宜都王(北/史)¶
　　　酥酪醍醐¶
穆寧居家嚴撰家令訓諸子人一通唐貞元中言家法¶
者稱韓穆二門韓休也四子德性和粹世以珍味目之¶
贊為酪質為酥員為醍醐賞為乳腐肅宗朝寧為侍御¶
<pb:KR3k0041_WYG_020-12a>¶
史　長子賛御史中丞　次子質右補闕　三子員侍¶
御史　四子賞監察御史　質與楊憑許孟容李鄘交¶
善一時歆慕號楊穆許李¶
　　　名場險𡾟¶
穆寂唐貞元中與劉師老皆應科目時太府卿韋渠牟¶
主劉金吾李齊運主穆無名子曰太尉當天升穆老尚¶
書倒地落劉師劉禹錫曰名場之險𡾟如此¶
　　　倡為古文¶
<pb:KR3k0041_WYG_020-12b>¶
穆修字伯長師陳摶𫝊易學宋祥符初第進士　時學¶
者從事聲律未知古文修為之倡尹洙兄弟始從之學¶
古文傳春秋學　家有韓柳集丐於所親厚者得金鏤¶
板售於京師有儒生數輩輒取閲修曰先生能讀一篇¶
當以一帙為贈自是無過問者　為文學參軍¶
　　昭穆　沕穆　公沙穆¶
　伏(商音風太原後/伏羲  姓之)¶
　　　口授古書¶
<pb:KR3k0041_WYG_020-13a>¶
伏生名勝濟南人為秦博士漢文即位求能治尚書者¶
聞伏生能治時年九十餘老不能行使晁錯往受之得¶
二十九篇(儒林/傳)¶
　　　當世名儒¶
伏湛字惠公父理為當世名儒湛少傳父業更始時為¶
平原太守平原一境賴湛以全光武即位徵拜大司徒¶
　自伏生以後世傳經學清静無競東州號曰伏不鬬¶
　二子隆翕翕子光光子晨晨子無忌博物多識桓帝¶
<pb:KR3k0041_WYG_020-13b>¶
時自采古今刪註事要號伏侯注　弟黯　從子恭¶
　伏黯字稚文明齊詩作詩解九篇¶
　伏恭字叔齊漢建武中遷恒山太守敦修學校教授¶
　不輟由此北州多為伏氏學　永平中帝幸辟雍於¶
　行祀禮中拜為司空　後又為三老¶
　伏　字𤣥曜梁武尊之為五經博士　子挺¶
　伏挺字士標任昉見之曰此子日下無雙　仕梁除¶
　南臺書侍御史¶
<pb:KR3k0041_WYG_020-14a>¶
　　伏龍¶
　宓(亦作虙與伏/同古字通用)¶
　宓不齊字子賤仲尼弟子治單父鳴琴不下堂而單¶
　父治(吕氏/春秋)封單父侯¶
　宓妃宓羲之女溺死洛水遂為河神曹植洛神賦云¶
　河洛之神名曰宓妃其形也翩若驚鴻婉若游龍¶
　祝(商音之太原祝周武王封/黄帝  𦙍于  因氏焉)¶
　　　祝半州¶
<pb:KR3k0041_WYG_020-14b>¶
祝象器登儒科為太學博士　弟景先號二翁尤長者¶
景先子確字永叔永叔子嶠字仲容從朱松遊聞伊洛¶
之風而悅之　祝氏世居江陵遷歙世以資力好善聞¶
于州郡其生業幾有郡之半時稱為祝半州(朱文公書/祝氏遺事)¶
　　　儒學昌家¶
祝穆字和甫景先三世孫㓜孤從朱文公受業刻意問¶
學下筆頃刻數百言將以儒學昌其家¶
　祝良仕東漢為九真太守單車入賊招以威信賊悉¶
<pb:KR3k0041_WYG_020-15a>¶
　平¶
　祝欽明字文思唐中宗朝為國子祭酒　帝與羣臣¶
　宴欽明作八風舞盧藏用曰祝公五經掃地盡矣¶
　祝諌宋慶厯中上臨軒賜進士第諫三男二壻俱入¶
　第¶
　祝林宗字有道熈豐間從山谷游山谷為書帖云士¶
　大夫胸中不時時以古今澆之則俗塵生其中照鏡¶
　則面目可憎對人則語言無味¶
<pb:KR3k0041_WYG_020-15b>¶
　祝諮丘宋治平中為太常少卿時夏國使至祝為館¶
　伴韓魏公料十事以授祝祝如所教答之夏人聳伏¶
　　　婚姻¶
　祝確女妻朱松生晦翁松有送妻兄仲容歸新安詩¶
　其畧云君來訪安否春風吹柳綿感君懐親意使我¶
　淚貫泉¶
　祝景先兄女妻汪勃位至樞宻　確弟砱女妻汪勃¶
　之子作礪位至提刑故其鄉人相傳祝氏女位最高¶
<pb:KR3k0041_WYG_020-16a>¶
　祝堯臣景先第八子磐之子也常奇第三女曰雖家¶
　貧不以與凡子公卒後與吕午成姻兩窮相值越七¶
　年而午遂登科於是祝女位高之語復喧傳於鄉閭¶
　(吕午字伯可跋/祝公遺事後)¶
　　大祝　尸祝　華封三祝¶
　卜(羽音之西河官周禮/卜人  後以  為氏)¶
　卜商字子夏在孔門居文學科　封河東公¶
　卜式河南人以田畜為事漢武朝上書至輸家財半¶
<pb:KR3k0041_WYG_020-16b>¶
　助邊　召拜中郎牧羊上林中布衣草屩歲餘羊肥¶
　息上善之式曰治民亦猶是矣惡者輒去毋令敗羣¶
　拜緱氏令　遷齊太傅　後賜爵關内侯¶
　卜静呉人與同郡陸遜比肩齊聲¶
　谷(羽音/上谷)¶
　谷永字子雲漢建始初舉直言極諫之士永待詔公¶
　車對賢良策擢上第　與婁䕶俱為五侯上客長安¶
　語曰子雲之筆札婁君之唇舌言其見信用也　善¶
<pb:KR3k0041_WYG_020-17a>¶
　言灾異前後所上四十餘事專攻上身與後宫而已¶
　黨於王氏上亦知之　終大司農　父吉為司馬¶
　谷崇冦恂姊子也常將突騎為前鋒　為偏將軍¶
　谷渾字元冲折節授經業亷直有操行魏太武器重¶
　之¶
　谷儉晉人甘卓薦之試高第除郎中¶
　谷那律淹貫羣書褚遂良稱為九經庫　唐貞觀中¶
　為國子博士　遷諫議大夫¶
<pb:KR3k0041_WYG_020-17b>¶
　鞠(宫音/汝南)¶
　鞠武燕太子丹太傅也出見田光光薦荆軻¶
　鞠仲謀宋景德二十四賢中人¶
　鞠杲宋呉川進士也上書𨽻入黨籍¶
　鞠詠擢進士以文受知於王化基化基參政首以詠¶
　薦宋天聖中為監察條上應變五事　除天章待制¶
　鞠真卿宋熙寧中知湖州遷太常博士直秘閣¶
　麴(宫音平呉西代漢麴譚生閟避難/居西  十一  孫嘉仕沮渠氏)¶
<pb:KR3k0041_WYG_020-18a>¶
　麴允豪族也西州語曰麴與㳺牛羊千數頭南開朱¶
　門北望青樓　晉建興初拜左僕射¶
　麴珍酒泉人善騎射以帳内從齊神武封安康郡王¶
　麴承之娶吕誨長女與呉安詩為友壻¶
　服(周内史叔服之後/以王父字為氏)¶
　服䖍字子慎舉孝亷作春秋左氏傳解著賦碑誄書¶
　記連珠九憤十餘篇　漢靈帝朝為九江太守¶
　束(羽音達南陽莽漢疎廣之後曽/孫孟  辟王  亂去足為束氏)¶
<pb:KR3k0041_WYG_020-18b>¶
束晳字廣㣲博學多聞與兄璆俱知名晉太康中陽平¶
郡大旱晳為請雨雨大注人歌曰東先生通神明請天¶
三日甘雨零我黍以育我稷以生何以醻之報束長生¶
在著作佐郎釋汲冢竹書　補亡詩白華南陔等篇¶
後遷尚書郎　父龕馮翊太守祖混隴西太守¶
　鹿(徵音焉扶風趙大夫食采五鹿/因氏    漢鹿旗為巴郡太守)¶
鹿悆字永吉好兵法隂陽釋氏之學　魏孝莊朝為黄¶
門侍郎志存謙退布衣糲食上嘉其清節賜以錢帛¶
<pb:KR3k0041_WYG_020-19a>¶
父生再為濟南太守魏獻文嘉其能徵赴季秋馬射賜¶
以騶馬加以貴服彰其亷㓗(北/史)¶
　　指鹿　蕉鹿　鉅鹿　銀鹿¶
　曲¶
　曲環陜州人喜兵法善騎射唐天寶中遷金吾大將¶
　軍　德宗朝拜左僕射　封晉昌郡王¶
　曲端宋紹興中名將也善戰得士卒心既歿張曲端¶
　旗尤足以懾敵人¶
<pb:KR3k0041_WYG_020-19b>¶
　叔(魯國牙魯桓公/子叔  之後)¶
　叔弓魯大夫聘于晉晉侯使郊勞辭曰寡君使弓來¶
　繼舊好固曰女無敢為賓敢辱郊使請辭叔向曰子¶
　叔子知禮哉(昭三/年)¶
　叔詹鄭人管仲曰鄭有叔詹堵叔師叔三良為政(僖/七)¶
　宿(東平根伏羲風姓之後以國為氏拜宿石朔方人/祖若  魏明元賜姓宿氏石尚主  駙馬都尉遷)¶
　　(吏尚/書)¶
　木(呉縣志端木賜之後因避仇去端字主晉/文章  有木𤣥虚作海賦  為楊駿  簿)¶
<pb:KR3k0041_WYG_020-20a>¶
　沐(魏有沐德信少孤過姊家為雞黍而不/受  後為王府長史名播異域魏畧)¶
　牧(商音/之後)　(𢎞農太黄帝力牧/漢有  守牧良)¶
　肅(漢有肅詳為鴈門太守時初與/郡守為銅虎符竹使符文帝紀)¶
　鬻(南康臣鬻子年九十謁文王王曰嘻老矣答曰云/云使  策國事則臣尚少因立為師  鬻拳楚大)¶
　　(夫諫而自/納於刑)¶
　禄(徵音庚扶風之殷紂/子武  禄父  後)¶
　逯(廣平逯漢逯石為大司徒/  唐  仁傑為夏官郎中)¶
　沃(羽音神太原有殷王沃丁之/後    仙傳  呉人沃焦)¶
<pb:KR3k0041_WYG_020-20b>¶
　濮(商音采魯國因衛大/夫食  於濮  氏焉)¶
　玉(徵音/彭城)　(黄帝時公玉帶造明堂後改為玉氏太漢/玉况字文伯性聰敏建武中為陳留  守)¶
　　(以德化人/遷大司徒)¶
　夙(魯國孫魯大/夫季  之後)¶
　燭(鄭大夫燭/之武之後)¶
　竺(東海中本天竺人後漢/朝歸  國乃稱竺氏)¶
　郁(黎陽之魯相/郁貢  後)¶
　粟(江陵孫漢有治粟都/尉子  以官為氏)¶
<pb:KR3k0041_WYG_020-21a>¶
　糓(廣陵/著姓)¶
四覺¶
　樂(角音樂南陽居宋㣲子之後以王父字為氏/  宋  大心  桐門故曰桐門右師定九)¶
　　　不貪為寶¶
樂喜宋正卿即司城子罕也宋人或得玉以獻子罕子¶
罕弗受曰我以不貪為寶爾以玉為寶(襄十/五)宋平公築¶
臺子罕請俟農功之畢築者謳曰邑中之黔實慰我心¶
(襄十/七)¶
<pb:KR3k0041_WYG_020-21b>¶
　　　披雲¶
樂廣字彦輔善談論每以約言析理衛瓘曰此人之水¶
鏡見之瑩然若披雲霧而覩青天　時王澄畢卓等以¶
任放為達廣笑曰名教内自有樂地何必乃爾　仕晉¶
為河南尹　終尚書令¶
　　　國士風¶
樂道融少有大志好學不倦交友以信每約已而務周¶
急有國士之風¶
<pb:KR3k0041_WYG_020-22a>¶
　　　憲臺風采¶
樂藹字蔚逺糿時其舅宗慤取史傳一卷授之藹畧讀¶
具舉慤奇之　仕梁為御史中丞性公强居憲臺稱職¶
　　　諫苑¶
樂運字承業嘗願處一諫官録夏商以來諫諍事集而¶
部之曰諫苑奏上隋文帝嘉之　仕周為萬年縣丞(北/史)¶
　　　父子繼相¶
樂彦章仕唐為西臺侍郎同平章事　子思晦為鸞臺¶
<pb:KR3k0041_WYG_020-22b>¶
侍郎同平章事　父子為相時人榮之¶
　　　吞珠毓瑞¶
樂史字子正母夢吞五色珠而生及長有文辭初仕江¶
南歸宋舉進士　知陵州　獻金明池賦召為三館編¶
修¶
　樂欬字子聲孔門弟子贈昌平侯¶
　樂正子名克魯欲使之為政孟子謂其好善優於天¶
　下¶
<pb:KR3k0041_WYG_020-23a>¶
　樂羊為魏文侯將伐中山三年拔之歸而文侯示之¶
　謗書盈篋(史/記)¶
　樂毅魏人適燕燕昭王以為亞卿伐齊下七十餘城¶
　封昌國君　後奔趙趙封為望諸君¶
　樂叔毅之孫也漢高求毅後得叔封之樂鄉曰華成¶
　君¶
　樂恢字伯奇好經學為世名儒　漢和帝朝尚書僕¶
　射¶
<pb:KR3k0041_WYG_020-23b>¶
　　　女德婚姻¶
　樂羊子之妻斷機以勸夫學引義戒夫勿拾遺金¶
　後盜刼其姑操刀自刎太守賜帛葬以禮號貞義¶
　樂廣女妻衞玠氷清玉潤¶
　　禮樂　管樂　雅樂¶
　岳¶
岳飛字鵬舉初生有禽若鵬飛鳴屋上因以名之少負¶
氣節好左氏春秋孫呉兵法引弓百斤善左右射宋靖¶
<pb:KR3k0041_WYG_020-24a>¶
康初金人南侵二聖北狩飛應募誓以忠義報國用兵¶
能以寡擊衆建炎紹興間大小百戰未嘗一敗南薰門¶
之戰八百破五萬桂嶺之戰八千破十萬背嵬騎五百¶
破烏珠十萬又平湖廣大盜如李成楊么等十數　入¶
覲上賜金絲戰袍金帶衣甲等御書於旗曰精忠岳飛¶
　兵至朱仙鎮金人已有捐燕以南之懼時秦檜主和¶
遂詔班師一日奉金字牌十二飛東向再拜曰臣十年¶
之功廢於一旦非臣不稱職實秦檜誤陛下也　竟為¶
<pb:KR3k0041_WYG_020-24b>¶
檜所害　官至少保贈太師　謚武穆　孝宗即位詔¶
訪求其後子孫襁褓以上皆官之立廟於鄂號忠烈¶
三子雲雷霖¶
　岳雲能以手握兩鐵椎重八十斤穎昌大戰數十入¶
　敵陣中甲裳為赤以功授左武大夫　弟雷授文資¶
　岳霖孝宗朝帥廣州道出章貢父老率子弟來迎垂¶
　泣曰不圖今日復見公之子¶
　卓(徵音/西河)¶
<pb:KR3k0041_WYG_020-25a>¶
　卓氏趙人也秦遷之蜀卓氏聞崏山之下沃野下有¶
　蹲䲭至死不飢乃求逺遷致之臨卭即鐵山鼓鑄富¶
　至家僮八百人田池射獵之樂擬於人君(貨殖傳/)¶
　卓茂字子康以儒術舉為宻令蝗不入境道不拾遺¶
　　光武即位先訪求茂以為太傅封褒德侯　圖像¶
　雲臺子戎大中大夫¶
　卓田字稼翁號西山宋紹興間文士也工小詞三衢¶
　買舟詞云奏賦謁金門行盡雲山無數尚有江天一¶
<pb:KR3k0041_WYG_020-25b>¶
　半買扁舟東去　波神眼底識英雄閣住半空雨喚¶
　起半帆風力去青天尺五¶
　卓王孫臨卬巨室也有女名文君新寡司馬相如以¶
　琴心挑之得為偶王孫恥之後數年方分與文君僮¶
　百人錢百萬　相如後欲聘茂陵女為妾文君作白¶
　頭吟以自絶云凄凄重凄凄嫁娶不須啼願得一心¶
　人白頭不相離相如乃止¶
　　畢卓¶
<pb:KR3k0041_WYG_020-26a>¶
五質(八勿/附)¶
　質(前貨殖傳云質氏以洒削音淅肖洗刷/刀劍室也而鼎食濁氏以胃脯而連騎)¶
　畢(徵音國河間/後以  為氏)　(周文王第十五子畢公高之/畢公保釐東郊  弼亮四出)¶
　　　畢後必大¶
畢萬初筮仕於晉得公侯之卦　晉賜以魏為大夫卜¶
偃曰畢萬之後必大¶
　　　拍浮酒船¶
畢卓字茂世少放達嘗曰得酒滿數百斛四時甘味置¶
<pb:KR3k0041_WYG_020-26b>¶
兩頭左手持酒盃右手持蟹螯拍浮酒船中便了一生¶
矣　晉大興末為吏部郎　與阮孚等為八達¶
　　　四世郡守¶
畢衆敬篤於姻族有國士風仕元魏為兖州刺史子元¶
賓元賓子祖暉祖暉子義雲　義雲四世為本郡守¶
　　　畢李¶
畢構字隆擇六歲能文第進士　唐景龍末召拜御史¶
大夫與河南尹李傑皆一時選世謂畢李　睿宗嘉其¶
<pb:KR3k0041_WYG_020-27a>¶
行有古人風賜璽書袍帶方外十友¶
　　　燃薪夜讀¶
畢諴字存之少燃薪夜誦博通經史舉書判拔萃科¶
宣宗朝在翰林嘗召訪邊事諴對甚悉上曰孰謂頗牧¶
近在禁中即出為邠寧節度¶
　　　畫松石¶
畢宏工畫畫松石於左省片壁　唐大厯中為給事中¶
　　　重德¶
<pb:KR3k0041_WYG_020-27b>¶
畢士安字仁叟㓜時王禹偁識其非常童　宋景德中¶
與冦凖並為相凖好使氣用公重德以鎮之　公以名¶
節自勵天下稱其清其亡也上謂冦公曰畢士安君子¶
人也飭躬慎行有古人風賜其家白金五千兩　子世¶
長¶
　　　睢陽五老¶
畢世長以耆年掛冠與睢陽五老公詩云篇章捧和慙¶
風雅眷待優隆荷歲寒　宋至和中以司農卿致仕年¶
<pb:KR3k0041_WYG_020-28a>¶
九十四　曽孫仲偃仲衍仲游仲愈¶
　畢仲偃字希言以清德聞官至朝散大夫¶
　畢仲衍字夷仲元豐中除中書舍人撰中書備對廿¶
　卷¶
　畢仲游字公叔元祐初召天下文學之士策試坡翁¶
　取第一後入黨籍¶
　畢仲愈字將叔工詩元夕詩云已招明月移歌扇更¶
　倩春風試舞腰夜行詩云明燈數㸃林中見横笛一¶
<pb:KR3k0041_WYG_020-28b>¶
　聲煙外聞　為國子監丞¶
　　佔畢　天畢(星/)六王畢¶
　漆(魯國海魯相漆雕開之後去雕字單姓漆世為青/州北  望族  漆沈改魯相先代居雍州漆水因)¶
　　(地為/姓)¶
　漆季直晉永嘉中以中散大夫為洪州刺史¶
　漆凱之仕宋為郎中令與謝混談論(謝𢎞/㣲傳)¶
　漆澄豫章人釣於蜀水忽得金鎖引之不絶俄頃盈¶
　舟既而有物浮水黒色澄了無怖(瑞州/志)¶
<pb:KR3k0041_WYG_020-29a>¶
　漆季高仕唐為江西觀察使¶
　漆欽仕晉領鎮西將軍¶
　漆靖安歴仕齊梁兩朝¶
　　膠漆　沐漆　髪如漆¶
　吉(徵音後馮翊父周尹吉/甫之  以王  字為氏)¶
　吉挹字祖冲世篤忠孝秦符堅曰周孟威不屈於前¶
　丁彦逺潔已於後吉祖冲閉口而死何晉氏多忠臣¶
　邪¶
<pb:KR3k0041_WYG_020-29b>¶
　吉士瞻夢積鹿皮從而數之得十一喜曰鹿禄也後¶
　仕梁為直閣將軍清約家無私積(南/史)¶
　吉翂字彦霄㓜有孝性父為呉興原鄉令為吏所誣¶
　翂年十五撾登聞鼓乞代父命帝稱為佳童(梁孝/義傳)¶
　吉翰字休文仕宋為益州刺史有治績得方伯體¶
　吉茂為汾隂令居官清静吏民不忍欺¶
　吉中孚大厯十才子中孚官至户侍¶
　吉旼唐九老㑹中人(見胡/氏)旼詩云低腰醉舞垂緋䄂¶
<pb:KR3k0041_WYG_020-30a>¶
　撃筋謳歌任褐裙　官御尉卿　年八十八¶
　吉頊唐武后朝擢右肅政臺中丞後拜相能抑武興¶
　唐¶
　吉温性隂詭嘗曰若遇知己南山白額虎不足縛¶
　李林甫引用之與羅希奭相朂以虐號羅鉗吉網(酷/吏)¶
　(傳/)¶
　郅¶
　郅都為人勇有氣敢直諫行法不避貴戚列侯宗室¶
<pb:KR3k0041_WYG_020-30b>¶
　見都側目而視號曰蒼鷹　漢景朝為中郎將遷中¶
　尉¶
　郅惲字君章漢建武中為上東門侯帝出獵夜還惲¶
　拒關不開明日賜之布　遷長沙太守　子壽字伯¶
　孝以亷能稱官尚書令¶
　郅伯尚黄叔度周子居文伯堅封武興盛孔叔為汝¶
　南六孝亷漢順帝朝太守季倀選以應學¶
　帥(與率同師晉尚書師昺/避司馬  諱改姓帥)¶
<pb:KR3k0041_WYG_020-31a>¶
　帥子連形貌魁奇膂力絶人獨住魏夫人觀三十年¶
　寂無黔㸑王全裕奉詔禱南岳見子連因賦三絶云¶
　下瞰虛空臨絶澗上排雲霧止山顛四邊絶險無猿¶
　鳥獨卧深雲三十年　古屋當崖映日關年年常伴¶
　白雲閒餱糧丹穴從何出四面無人見下山　心意¶
　逍遥約莫知山中山下識人稀想君絶慮離羣了不¶
　是王喬即令威宋興國中盛夏尸解有僧紹能於關¶
　右見之¶
<pb:KR3k0041_WYG_020-31b>¶
　帥逢原仕宋為江陵統制官¶
　帥揚㓜有奇志宋天聖四年何狀元榜登第¶
　乙(殷湯字天乙支孫/以王父字為氏)¶
　乙瓌從車駕南征勇冠三軍¶
　乙普明清河人兄弟爭田太守蘇瓊諭之曰天下難¶
　得者兄弟易求者田地普明兄弟乞出外更思分異¶
　十年再還同住(北史循/吏傳)¶
　栗(古栗陸氏之後士栗/髙字客卿漢高  也)¶
<pb:KR3k0041_WYG_020-32a>¶
　尉(太原官古有尉繚著書號尉繚子/河南  氏志魏孝文改為尉音鬱)¶
　尉元字茍仁世為豪宗仕元魏累遷尚書令進位司¶
　徒元謝老詔曰尉元游明根並元亨利貞明允篤誠¶
　希世之賢也元以八十之年宜處三老之重明根以¶
　七十之齡可充五更之選¶
　尉撥代人為太學生應募擊賊有功　遷郡守魏文¶
　成帝以其清平有惠績賜之衣服(北/史)¶
　尉瑾仕齊除吏部尚書見人好笑時論比之寒蟬¶
<pb:KR3k0041_WYG_020-32b>¶
　暨(音訖/渤海)¶
　暨豔字子休呉郡人仕呉為選曹郎遷尚書¶
　暨晃與弟昱俱仕於唐其後於上元中凖制改為周¶
　氏¶
　屈(宫音/屈重)　(臨海/屈丐)　(楚武王子瑕食采於屈因氏焉屈/屈蕩  屈完  屈到  屈建)¶
　　(平皆其/後也)¶
　屈平字原曰正則靈均者釋其義為美稱也仕楚為¶
　三閭大夫三閭之職掌王族三姓曰昭屈景同列上¶
<pb:KR3k0041_WYG_020-33a>¶
　官大夫妬其能譛於懷王王信之原既被讒憂心煩¶
　亂乃作離騷　襄王立復信讒而謫之江南原復作¶
　九歌九章等篇自沉汨羅　淮南王安曰離騷蟬蛻¶
　濁穢之中浮游塵埃之外雖與日月爭光可也¶
　屈到嗜芰有疾召其宗老屬之曰祭我必以芰及祥¶
　宗老將薦芰其子建命去之曰夫子不以私欲干國¶
　之典也　建字子木為楚令尹皆原之先世也¶
　屈遵博學多才魏道武朝為中書令¶
<pb:KR3k0041_WYG_020-33b>¶
　　　女德¶
女嬃屈原姊也騷云女嬃之嬋媛兮申申其詈予¶
　&KR1955;(漢有&KR1955;修為/九江太守)¶
十月¶
　越(羽音河晉陽氏越為楚所滅其後以國/為氏  南官  志云越强氏改為越氏)¶
　謁(漢有謁瓊為/汝南太守)¶
　闕(下邳童春秋時魯/闕黨  子之後)¶
　勃(梁武帝改豫章/王綜為勃氏)¶
<pb:KR3k0041_WYG_020-34a>¶
十二曷(十四/黠附)¶
　葛(商音國葛天氏之後夏時葛伯/嬴姓  也其後亦以葛為氏)¶
　　　便宜四事¶
葛龔字元甫慷慨壯烈勇力過人漢永初中條上便宜¶
四事拜盪隂令¶
　　　仙翁¶
葛𤣥字孝先呉人初從左慈受九丹液仙經後得仙號¶
葛仙翁閤皂第二十福地其修煉成道之所也　昌州¶
<pb:KR3k0041_WYG_020-34b>¶
昌元縣有葛仙山山有煉丹岩洗藥池甘露茶　建康¶
方山亦仙翁修煉之地曽極詩云人間底事有方壺劍¶
截青瑶界碧虛試上珠庭瞻醉葛仙雲垂帶䕶儲胥¶
從曽姪洪¶
　　　勾漏令¶
葛洪字稚川丹陽句容人好神仙導養術　晉咸和初¶
王導選為散騎常侍洪以交趾出丹求為勾漏令乃止¶
羅浮山煉丹自叙云戢勁翮於鸞鳯之羣藏逸跡於跛¶
<pb:KR3k0041_WYG_020-35a>¶
驢之伍藜藿有八珍之甘蓬蓽有藻稅之樂　著内篇¶
一百一十五篇號抱朴子　年八十一尸解¶
　　　葛仙山¶
葛璝亦名葛仙翁蜀彭州有葛仙山在濛陽北四十里¶
乃廿四化之第五化也有崇真觀葛仙翁璝楊仙翁升¶
賢於此得道梁大同中蒲仙翁高逺復於此上昇¶
　葛强晉山簡愛將也¶
　葛田乘木羊上綏山隨者皆得仙¶
<pb:KR3k0041_WYG_020-35b>¶
　葛宻宋江隂人自號草堂逸老¶
　葛源宋仁宗朝知錢監胡宿行其制云司南州寶冶¶
　之饒佐縣官國府之用宣勞于外興利在公¶
　葛敏修工詩山谷南遷還至南華竹軒令侍史誦詩¶
　板一絶云不用山僧供帳迎世間無此竹風清獨拳¶
　一手支頥卧偷眼㸔雲生未生視姓名曰果吾學子¶
　敏修也¶
　　　婚姻¶
<pb:KR3k0041_WYG_020-36a>¶
　葛常之姑清源君妻蔡君謨(見蔡/氏)¶
　葛勃有美姿鄰人陳忠女願事之(見陳/氏)¶
　葛洪師事鮑𤣥𤣥甚重之以女妻焉¶
　　𤓰葛　采葛　管葛　諸葛¶
　末(本姓秣今秣陵後/也因避難改為末)¶
　滑(商音為下邳得伯周同姓國也/以國  氏  漢有滑興為詹事)¶
十六屑¶
　薛(商音禺河東薛黄帝之後奚仲為夏/車正  封為  侯其後以國為氏)¶
<pb:KR3k0041_WYG_020-36b>¶
　　　謀王斷國¶
薛宣字贛君明習法律谷永上疏曰少府薛宣才茂行¶
潔達於從政經術文雅足以謀王斷國　漢成帝朝拜¶
相封高陽侯　弟修　子况惠¶
　　　安車駟馬¶
薛廣德字長卿以魯詩教授楚二龔師事之　漢宣帝¶
朝蕭望之薦為博士論石渠遷御史大夫　元帝欲乘¶
樓船廣德當乗輿諫欲以頸血汙車輪上怒張猛曰乘¶
<pb:KR3k0041_WYG_020-37a>¶
船危就橋安上曰曉人不當如是邪未幾與于定國俱¶
乞骸骨上賜安車駟馬黄金六十斤東歸沛守迎之界¶
上人以為榮¶
　　　清名之上¶
薛方字子容與紀逡等皆西漢清名之士王莽以安車¶
迎方方謝曰明主方隆唐虞之德小臣欲守箕山之鄉¶
　　　詩學著名¶
薛漢字子公世業韓詩父子以章句著名建武初為博¶
<pb:KR3k0041_WYG_020-37b>¶
士¶
　　　孝友¶
薛包好學篤行喪母以孝聞父感於後妻憎包分出之¶
包泣不去弟子求分財異居包中分其財田地取荒頓¶
者器物取朽敗者弟子破産旋復振給　漢建光中公¶
車徵拜侍中¶
　　　國士¶
薛瑩字道言有經學記述之才或問陸喜曰薛瑩最是¶
<pb:KR3k0041_WYG_020-38a>¶
國士之第一者乎曰在四五之間　在呉為左國史撰¶
三國史¶
　　　五雋¶
薛兼有器宇少與紀瞻閔鴻顧榮賀循齊名號五雋初¶
入洛張華見之曰皆南金也　仕晉領太子少傅　祖¶
綜父瑩三世傅東宫談者美之¶
　　　河東三鳯¶
薛元敬少與從父収族兄德音齊名世稱河東三鳯収¶
<pb:KR3k0041_WYG_020-38b>¶
字伯褒隋司𨽻道衡之子年十二北面河汾受王佐之¶
道歸唐為秦王府主簿早卒太宗即位語𤣥齡曰収若¶
在當以中書令處之　元敬唐武德中為天策府參軍¶
直記室與十八學士之選杜如晦曰小記室不可得而¶
親不可得而疎　除太子舍人專掌文翰¶
　　　三恨¶
薛元超収之子九歲襲爵嘗曰吾有三恨不以進士及¶
第一也不娶王家女二也不得修國史三也　高宗朝¶
<pb:KR3k0041_WYG_020-39a>¶
拜中書令¶
　　　定天山¶
薛仁貴絳州人唐貞觀末上親征遼東仁貴應募白衣¶
陷陣立奇功上曰朕不喜得遼東喜得虎將遷拜中郎¶
將　高宗時九姓衆十餘萬令驍騎挑戰仁貴發三矢¶
殺三人虜氣攝乃降軍中歌曰將軍三箭定天山壯士¶
長歌入漢關　贈驍衛大將軍　子訥訥子徵並羽林¶
將軍　暢金吾將軍　三世將軍¶
<pb:KR3k0041_WYG_020-39b>¶
　　　良金美玉¶
薛稷字嗣通屬文如良金美玉累遷中書舍人與從兄¶
曜更踐兩省俱以辭章自名　睿宗朝封晉國公¶
　　　玉筍¶
薛庠唐穆宗朝擢第時李宗閔典貢舉取庠及唐冲袁¶
都等皆知名之士世謂之玉筍(李宗/閔傳)¶
　　　東塗西抹¶
薛逢唐㑹昌中與楊収王鐸同年登第累遷巴州刺史¶
<pb:KR3k0041_WYG_020-40a>¶
人歌曰日出而耕日入而歸吏不到門夜不掩扉有孩¶
有童願以名垂何以字之薛孫薛兒晩年厄於宦途策¶
羸馬赴朝值新進士綴行而出前驅曰迴避新郎君逢¶
曰莫貧相阿婆三五少年時也曽向東塗西抹來¶
　　　賜金紫¶
薛珏字温如仕唐為朝陵令以清白聞課第一　建中¶
初召拜中散大夫賜金紫除司農卿¶
　　　囊書自負¶
<pb:KR3k0041_WYG_020-40b>¶
薛奎初舉進士贄謁馮魏公首篇云囊書空自負早晩¶
達明君馮掩卷曰不知秀才所負何事讀至第三篇云¶
千林如有喜一氣自無私乃曰秀才所負如此　公端¶
重善知人時范仲淹龎籍方在下位皆以公輔許之¶
帥蜀載范鎮還朝曰得一偉人　宋仁宗朝參大政¶
謚簡肅¶
　　　時節淮西¶
薛季宣字士龍六歲而孤伯父待制公収鞠之志尚犖¶
<pb:KR3k0041_WYG_020-41a>¶
犖與常兒異　宋孝宗朝為大理寺丞虞允文白遣公¶
行淮西収撫流民公持節勞來耄稚滿車下為之表廢¶
田相原隰以户頒屋以丁頒田合三千八百餘户　除¶
大理正¶
　薛居州善士也¶
　薛燭秦客也善相劍¶
　薛歐漢功臣高祖定十八侯位次歐第十四(功臣/傳)¶
　薛琡字曇珍風度峻整姿貌秀異仕魏為洛陽令孝¶
<pb:KR3k0041_WYG_020-41b>¶
　明帝賜縑百匹遷吏部郎¶
　薛聰字延智魏孝文外以德器遇之内以心膂為寄¶
　除齊州刺史卒吏人留其坐榻以存遺愛¶
　薛燈字景猷負才使氣嘆曰豈能五十年戴幘死一¶
　校尉　周文帝朝為中書侍郎¶
　薛萬均萬徹萬淑萬備兄弟皆以戰功顯　貞觀中¶
　萬均封路國公　萬淑封梁國公¶
　薛能唐詩人應制舉有詩云白蓮千朶照廊明一片¶
<pb:KR3k0041_WYG_020-42a>¶
　承平雅頌聲更報第三條燭盡文昌風景寫難成¶
　薛存義假零陵令蚤作夜思勤力勞心訟者平賦者¶
　均(柳子厚贈/之任序)¶
　　　女姓婚姻¶
　　　　小姨續婚¶
薛簡肅長女適歐公次適王拱辰後歐公再娶小姨故¶
有舊女壻為新女壻大姨夫作小姨夫之句¶
　　　　圖形寄夫¶
<pb:KR3k0041_WYG_020-42b>¶
薛媛南楚材妻也楚材旅遊不歸薛對鏡自圖其形幷¶
一詩寄之曰欲下丹青筆先拈寶鏡端已驚容索寞漸¶
覺鬢凋殘淚眼描來易愁腸寫出難恐君渾忘却時展¶
畫圖看楚材遂歸(雲溪/友議)¶
　薛裕弱冠為丞相參軍車京兆尹韋夐以女妻之¶
　薛同仕唐為湖州長史呉郡陸景融以女妻之¶
　　　妓妾¶
　薛瑶英唐元載妾也楊炎贈歌曰雪面淡妝天上女¶
<pb:KR3k0041_WYG_020-43a>¶
　鳯簫鸞翅欲飛去玉釵翹翠步無塵楚腰如栁不勝¶
　春¶
　薛濤蜀妓也元㣲之詩云錦江膩滑娥眉秀化出文¶
　君與薛濤¶
　　滕薛　築薛　盧薛(二文/士姓)¶
　折(齊大夫折/文子之後)¶
　折可適宋熈寕中郭逵帥鄜延見之曰真將種也¶
　折彦質可求之子宋崇寧中登第　紹興中參知政¶
<pb:KR3k0041_WYG_020-43b>¶
　事¶
　列(鄭列禦冦之後列禦冦/著書八篇號為  子)¶
　節(周禮以節上士/子孫  官為氏)¶
　¶
　¶
　¶
　¶
　氏族大全巻二十¶
