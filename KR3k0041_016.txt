# -*- mode: mandoku-view; -*-
#+TITLE: 氏族大全
#+DATE: 2015-08-24 23:31:55.330542
#+PROPERTY: ID KR3k0041
#+PROPERTY: BASEEDITION WYG    
#+PROPERTY: JUAN 卷十六
<pb:KR3k0041_WYG_016-1a>¶
欽定四庫全書¶
　氏族大全巻十六¶
三十六養¶
　蔣(商音/氏焉)　(樂安凡周公第三子伯齡封蔣子孫因南/𫝊言  蒋郢茅周公之𦙍是也國在汝)¶
　　　父子剖符¶
蔣滿漢宣帝朝為上黨令子萬為北地都尉同詔徵見¶
帝曰父子宜同日剖符即下詔以滿為淮南相萬為𢎞¶
農守¶
<pb:KR3k0041_WYG_016-1b>¶
　　　竹下三徑¶
蔣詡甞於舍前竹下開三徑惟故人求仲羊仲從之游¶
為兖州刺史及王莽居攝以病免歸田里¶
　　　蔣侯¶
蔣子文漢末為秣陵尉逐盜鍾山傷額而死常自謂骨¶
貴死當為神及吳大帝都建業子文常乗白馬執白羽¶
扇而出遂立廟鍾山封蔣侯　嘗助楊大眼走魏軍凱¶
旋廟中人馬跡皆有泥濕　南唐追諡莊武帝　宋景¶
<pb:KR3k0041_WYG_016-2a>¶
祐中賜額惠烈廟　曽極詩云白馬千年繫廟門爐煙¶
浮動衮龍昬闔棺謾説榮枯定貴骨猶能履至尊¶
　　　兼資文武¶
蔣濟字子通仕魏為中郎將兼資文武志節慷慨常有¶
超越江湖吞吳㑹之志封闗内侯¶
　　　社稷器¶
蔣琬字公琰弱冠知名蜀先主以為廣都長衆事不理¶
孔明曰蔣琬社稷之器非百里之才　孔明每言公琰¶
<pb:KR3k0041_WYG_016-2b>¶
託志忠雅當與吾共贊王業者也　為尚書令¶
　　　釋私怨¶
蔣欽吳人從孫䇿東渡平定三郡遷盪冦將軍　徐盛¶
有嫌於欽欽每稱其善曰今天下未寜豈可挾私怨以¶
蔽賢乎盛既報徳論者美焉¶
　　　兄弟才吏¶
蔣沇舉孝㢘與兄演溶弟清俱為才吏　唐乾元中歴¶
咸陽髙陵陸渾盩屋四縣令美政流行郭子儀軍出其¶
<pb:KR3k0041_WYG_016-3a>¶
縣敕麾下曰蔣沇賢令毋撓其清也官至御史中丞遷¶
大理卿　父欽緒為太常博士¶
　　　父子學士¶
蔣乂字徳源幼從外祖吳兢學博覽强記有史才　唐¶
貞元中為起居舎人帝嘗登凌烟閣視左壁頽剥字多¶
漫缺召乂問之對曰此聖厯中侍臣圖贊口誦不失一¶
字會詔問神䇿軍建置本末乂條對甚詳宰相髙郢鄭¶
珣瑜嘆曰集賢有人哉明日詔兼判集賢院事時乂之¶
<pb:KR3k0041_WYG_016-3b>¶
父明在集賢院父子為學士儒者榮之　長子伸　次¶
子偕　㓜子孫¶
　　　三起三留¶
蔣伸字太直宣宗雅愛之每見必咨天下得失三起三¶
留曰他日不得獨對卿矣遂拜相¶
　　　良筆¶
蔣偕　史館三世踵修國史世稱良筆咸云蔣氏日厯¶
焉¶
<pb:KR3k0041_WYG_016-4a>¶
　　　暖谷¶
道州有暖谷在寒亭之傍宋治平中邑大夫蔣琪名之¶
蔣之竒作記云盛寒入此谷中其氣温然挾纊熾炭不¶
啻也¶
　　　胷吞雲夢¶
蔣之竒字頴叔宋仁宗朝舉賢良方正科試六論除監¶
察御史治平初遷殿中侍御史崇寜初為翰林學士同¶
知樞宻院事　山谷别之竒詩云金城千里要人豪理¶
<pb:KR3k0041_WYG_016-4b>¶
君亂絲須孟勞文星合在天東壁清都紫微碎雲璈荆¶
溪居士傲軒冕胷吞雲夢如秋毫三品衣魚人仰首不¶
見金牛可下刀　　子堦　孫及祖興祖¶
　蔣重珍宋嘉定中狀元有辭藻一篇丹陛對之句¶
　　　女徳¶
　　　　嗜酒能文¶
蔣氏者湖州參軍陸䝉妻也嗜酒善屬文姊妹勸之節¶
飲荅曰平生偏好飲勞爾勸吾餐但得樽中酒時光度不難¶
<pb:KR3k0041_WYG_016-5a>¶
　養(羽音/山陽)¶
　　　穿揚　號猿¶
養由基楚大夫善射去栁葉百步而射之百發百中晉¶
楚交兵戰於鄢陵由基蹲甲而射之徹七札焉楚國有¶
猿王使射之由基始調弓猿擁木而號¶
　彊¶
彊華奉赤伏符獻之光武羣臣奏以為漢受命之符光¶
武乃即帝位¶
<pb:KR3k0041_WYG_016-5b>¶
　壤¶
壤駟赤字子徒孔門七十二賢人　封上邽侯¶
　党(商音虎馮翊夏廣韻作党無此党字為秦有將軍官/党耐  自云  后氏之後唐有党芬  房琯孔目)¶
　　　金帳羊羔¶
党進驍勇絶人不識文字每戰躬擐甲胄鬚髯皆傑&KR0390;¶
目光如電視之若神　辛仲甫使契丹契丹立問曰聞¶
中朝有党進者驍將也如此者有幾人對曰鷹犬之材¶
耳何可勝數　陶榖得進家姬一日取雪水烹茶問曰¶
<pb:KR3k0041_WYG_016-6a>¶
党家有此風味否姬曰彼粗人安識此景但能於銷金¶
帳淺斟低唱飲羊羔兒酒耳　宋興國二年為鎮南節¶
度使¶
　廣(宫音廣丹陽之風俗/通云  成子  後)¶
　蕩　楚有蕩虺蕩澤為司馬¶
　賞　姓纂云吳中八族有賞姓　晉有賞慶¶
　掌　晉有掌固　宋有掌禹錫¶
　黨(商音子馮翊三魯有黨叔襄二十九年公享/范獻  射者  耦鄫鼓父與黨叔為一耦)¶
<pb:KR3k0041_WYG_016-6b>¶
三十八梗¶
　耿(宫音耿髙陽焉晉大夫趙/夙滅  因封  以國為氏)¶
　　　常平倉¶
耿夀昌漢宣帝時為大司農中丞奏設常平倉増價而¶
糴减價而糶以利農百姓便之　賜爵闗内侯¶
　　　北道主人¶
耿弇字伯昭光武指之曰是我北道主人也　後平齊¶
帝曰將軍前在南陽建此大䇿常以為落落難合乃知¶
<pb:KR3k0041_WYG_016-7a>¶
有志者事竟成也封好畤侯父况病弇兄弟六人衣青¶
紫侍醫藥時人榮之¶
　　　將帥之畧¶
耿秉字伯初腰帶八圍能説司馬兵法尤好將帥之畧¶
漢永元初與竇憲征北單于登燕然山刻石勒功　封¶
美陽侯　弟䕫與任尚圍北單于於金㣲山出塞五千¶
餘里而還　封粟邑侯　父國為大司馬　伯父弇¶
従弟恭¶
<pb:KR3k0041_WYG_016-7b>¶
　　　拜井出泉¶
耿恭字伯宗慷慨多大畧有將帥才永平中為戊巳校¶
尉攻匈奴引兵據䟽勤城匈奴擁塞絶澗水恭於城中¶
穿井十五丈不得水乃整衣向井再拜有頃水泉奔出¶
揚水以示虜虜以為神明遂去後又益兵圍之恭食盡¶
窮困煮弩鎧食其筋革與士卒同死生皆無二心救至¶
得還形容枯槁鄭衆上疏曰耿恭以單兵守孤城鑿山¶
為井煮弩為粮卒全忠勇其節義古未有也　拜騎都¶
<pb:KR3k0041_WYG_016-8a>¶
尉¶
　　　攀龍附鳳¶
耿純字伯山初謁光武於邯鄲屢立大功建武元年諸¶
將議上尊號純進言士大夫從大王於矢石之間固望¶
攀龍鱗附鳯翼以成其志耳¶
　　　武猛¶
耿豪字令貴周文嘆曰令貴武猛所向無前芒山之戰¶
右手拔刀左手把鞘¶
<pb:KR3k0041_WYG_016-8b>¶
　耿湋與錢起等能詩齊名號大厯十子¶
　耿望宋咸平中知襄州遷京西轉運使與朱台符並兼¶
　制置營田事導渠溉民田二千頃¶
　　胷中耿耿¶
　冷(徵音冷京兆冷古伶倫氏之後音/訛為  漢書  曹冷褒皆音零)¶
　　　春秋之學¶
冷豐漢宣時為淄川太守　尚公羊春秋之學馬宫從¶
之¶
<pb:KR3k0041_WYG_016-9a>¶
　　　守生養氣¶
冷夀光行容成公御婦人法取精於𤣥牝其要谷神不¶
死守生養氣者也謂握固不泄還精補腦可以長生(後/漢)¶
(方枝/傳)¶
　　　大厯才子¶
冷朝陽有詩名唐憲宗嘗問朝臣曰比聞一士人能作¶
詩姓字甚僻大臣以朝陽對上曰非也厯詩評云朝陽¶
在大厯才子中為最下¶
<pb:KR3k0041_WYG_016-9b>¶
　　　冷卿¶
冷庭叟仕宋為光禄卿山谷詩序云庭堅於庭叟有十¶
八年之舊故山谷有詩云徃時盡醉冷卿酒又云冷卿¶
智多髪蒼蒼牛刀發硎司一邦　庭叟有野居宋茂卿¶
以詩詠之山谷詩云冷卿小塢頗藏春　庭叟有侍兒¶
因早朝逸去山谷詩云初無狗盜偷籬落底事蛾眉失¶
鎻闗每為朝天三十里時時驚枕夢催班¶
　冷光世宋人淳熙中為監察御史¶
<pb:KR3k0041_WYG_016-10a>¶
　　灰冷　齒冷　吳江冷　官冷¶
　幸(宫音門/  鴈)¶
　　　道術¶
幸靈建昌人有神術療病立愈禁邪怪即止　樊長賓¶
為建昌令作官船船成當下吏以二百人引一艘不能¶
動靈自請牽之止用百人而船去如飛咸稱其神廟在¶
洪城¶
　　　編貝貫珠¶
<pb:KR3k0041_WYG_016-10b>¶
幸南容唐貞元中穆寂榜登進士第試平權衡賦與柳¶
子厚同年子厚有送歸聨句序云比詞聨韻竒藻遞發¶
爛若編貝粲若貫珠　孫潭徳行孚於鄉歿為龍王¶
　　　詩免税丁¶
幸元龍字震甫號松垣先生有氣節官至通判以詩援¶
任濤例求免税丁太守判云松垣筆力破滄溟欲援任¶
濤免税丁一段風流好公案錦江重冩入圖經¶
　景(宫音豪京兆闗楚公族&KR0471;姓之後漢初徙/山東  傑於  中今好畤華陽諸景是也)¶
<pb:KR3k0041_WYG_016-11a>¶
　　　衣錦還鄉¶
景丹字孫卿櫟陽人王莽時舉四科丹中言語科　後¶
歸光武従突騎破王郎以功拜驃騎大將軍封櫟陽侯帝¶
謂曰富貴不歸故鄉如衣繡夜行故以封卿耳　圖形¶
雲臺¶
　　　戒石碑¶
景煥有野人閒語一書宋乾徳三年立郡國戒石碑四¶
句云爾俸爾禄民膏民脂下民易虐上天難欺即其書¶
<pb:KR3k0041_WYG_016-11b>¶
中語也¶
　　　禮閣¶
景融仕宋拜太常博士胡宿行其制云典蕞儀於禮閣¶
　景差楚人作續騷大招一篇朱文公云語平淡醇古¶
　景鸞字漢伯東漢人作詩解易説著述五千餘萬言¶
　景廷五代時人善射嘗教其子射曰射不入鐵不如¶
　不發　子延廣仕石晉為都指揮使横挑强胡敗死¶
　　殺風景　陶𢎞景　瀟湘八景¶
<pb:KR3k0041_WYG_016-12a>¶
　丙(商音功平陽有齊大夫丙歜之/後漢  臣表  髙苑侯丙倩)¶
　　　頫拾卭取¶
丙氏魯人以鐵冶起富至鉅萬頫(音/府)有拾卬(音/仰)有取鄒¶
魯以其故多去文學而趍利¶
　　　知大體¶
丙吉字少卿漢地節初宣帝以其有舊恩封博陽侯臨¶
封而病上憂其不起將加紼而封之夏侯勝曰此未死¶
也有隂徳者必享其樂以及子孫果愈　代魏相為相¶
<pb:KR3k0041_WYG_016-12b>¶
尚寛大有馭吏醉吐丞相車上西曹主吏自欲斥之吉曰¶
以醉飽之失去士使人復何所容此不過汙丞相車茵耳¶
　嘗出不問死傷而問牛喘謂三公典調隂陽恐時氣¶
失節有所傷也時以為知大體贊云孝宣中興丙魏有¶
聲　子顯因有罪削爵　孫昌復博陽侯¶
　　魏丙(豫/)魚丙(魚尾/)¶
　邴(因氏焉平陽有晉大夫邴皆食采於邴/        晉  邴夏邴師  其後也)¶
　　　清行¶
<pb:KR3k0041_WYG_016-13a>¶
邴漢有清行為中大夫王莽賜策書束帛遣之歸¶
　　　龍腹¶
邴原東漢人與管寜華歆相善時稱三人為一龍寜龍¶
頭原龍腹歆龍尾詣長安孫嵩從學嵩曰君鄉里自有¶
鄭君君乃舎之何也原曰人各有志有登山而採玉者¶
有入海而探珠者豈可以豋山不如海之深入海不如¶
山之髙哉　龍翰鳳翼國之重寳¶
　井(徵音/為氏)　(扶風井虞大夫井伯姜子牙之後也以字/周有  利為大夫漢有井宗為司徒)¶
<pb:KR3k0041_WYG_016-13b>¶
　　　五經紛綸¶
井丹字大春漢建武間人通五經善談論京師語曰五¶
經紛綸井大春¶
　　玉井　井井　同井¶
　頴(鄭穎考叔為穎/谷封人因氏焉)¶
　　　純孝¶
頴考叔有獻於鄭莊公公賜之食食舍肉請以遺母¶
君子曰頴考叔純孝也¶
<pb:KR3k0041_WYG_016-14a>¶
　　　名家¶
頴容字子嚴東漢人少博學註春秋左傳五萬餘言¶
舉孝㢘公車徵之不就　杜預云末有頴子嚴亦復名¶
家¶
　　囊頴　毛頴¶
四十四有¶
　柳(商音栁河東邑魯展禽/食采  下以  為氏)¶
　　　社稷臣¶
<pb:KR3k0041_WYG_016-14b>¶
柳莊卒衛獻公方祭請於尸曰有臣栁莊也者社稷之¶
臣也請往不釋祭服而往遂以禭之與之邑裘氏(記檀/弓)¶
　　　士品第一¶
柳世隆字彦緒晚年以談義自髙喜彈琴世稱栁公雙¶
𤨏為士品第一　仕宋為武威將軍諸子中最知名者¶
長悦次惔三惲四憕五忱¶
　　　二龍¶
栁惔字文通與兄悦齊名王儉曰栁氏二龍可謂一日¶
<pb:KR3k0041_WYG_016-15a>¶
千里¶
　　　栁郎儀表¶
栁惲字文暢早有令名少工篇什與謝瀹隣居相友愛¶
瀹曰宅南栁郎可為儀表　嘗和梁武帝登景陽樓詩¶
云太液微波起長楊髙樹秋翠華承漢逺雕輦逐風游¶
深見賞美　兄弟十五人　惲憕忱迭為侍中復居方¶
伯¶
　　　衣錦還鄉¶
<pb:KR3k0041_WYG_016-15b>¶
栁慶逺字文和為雍州刺史　梁武帝曰卿衣錦還鄉¶
朕無西顧矣¶
　　　江漢英靈¶
柳遐㓜超邁謝舉歎曰江漢英靈見於此矣梁人仕周¶
(北/史)¶
　　　持節出使¶
柳彧字㓜文仕隋為侍御史持節使河北巡省五十二¶
州奏免贓汙者二百餘人州縣肅然上嘉之¶
<pb:KR3k0041_WYG_016-16a>¶
　　　華腴¶
栁芳作氏族論曰三世有三公曰膏梁有令僕曰華腴¶
　　　知戎情¶
栁渾字夷曠唐貞元中同平章事時渾瑊與吐蕃㑹盟¶
渾䇿其必劫盟已而果然上曰卿書生乃知軍戎萬里¶
情乎¶
　　　誅舞文吏¶
栁公綽字子寛始生三日伯父子華曰興吾門者必此¶
<pb:KR3k0041_WYG_016-16b>¶
兒也唐元和中為山南節度使行部至鄧縣吏有納賄¶
舞文者公綽判曰贓吏犯法法在姦吏壊法法亡誅舞¶
文者　弟公權　子仲郢¶
　　　筆諌¶
栁公權唐穆宗朝拜侍書學士帝問筆法對曰心正則¶
筆正筆正乃可法矣帝改容悟其以筆諌也　文宗朝¶
充翰林書詔學士夏日嘗召與聨句命題于殿壁字徑¶
五寸帝嘆曰鍾王無以尚也　東坡與柳氏外甥詩云¶
<pb:KR3k0041_WYG_016-17a>¶
君家自有元和脚莫厭家雞更問人嘗作龍城記為錦¶
様書以進帝方御前麫月兒羮命分賜之　嘗從幸未¶
央上命賦賜邉衣詩宫人迫之應聲而成上曰子建七¶
步爾乃三焉¶
　　　寛嚴兩適¶
栁仲郢字諭䝉唐會昌中拜京兆尹為令嚴明大中中¶
為河南尹以寛惠為政曰輦轂之下先彈壓郡邑之治¶
本惠養每遷烏集庭樹㦸架皆滿　子玭¶
<pb:KR3k0041_WYG_016-17b>¶
　　　家法¶
栁玭唐僖宗時為御史大夫清直有父風述家訓以戒¶
子孫大畧云余家以學識禮法稱於士林人當以徳行¶
文學為根株正直剛毅為柯葉有根無葉或可俟時有¶
葉無根膏雨不能活也唐世稱家法之美以栁氏為稱¶
首¶
　　　攝生¶
栁公度善攝生年八十餘有强力常云吾初無術但未¶
<pb:KR3k0041_WYG_016-18a>¶
嘗以氣海暖冷物熟生物及不以元氣佐喜怒耳　父¶
公權¶
　　　五星在天¶
柳宗元字子厚文章卓偉弟進士博學宏詞科唐貞元¶
中拜監察御史　元和中為栁州刺史世號栁栁州¶
栁文集序云唐之文振粲然如繁星麗天芒寒色正人¶
望而敬者五行而已河東栁子厚斯人所望而敬者歟¶
既殁栁人懐之廟於羅池韓愈為之碑¶
<pb:KR3k0041_WYG_016-18b>¶
　　　準勑填詞¶
栁永字耆卿長於詞自作詞云才子詞人自是白衣卿¶
相後有薦於上者仁宗曰此人風前月下淺斟低唱豈¶
可令仕宦且去填詞由是不得志無復檢率自稱云奉¶
聖㫖填詞栁三變　景祐初登弟為屯田員外郎¶
　　　歸老橋¶
柳拱辰宋天聖中試珠藏淵賦王拱辰榜登第　至和¶
中知永州年六十即有掛冠之志創一橋曰歸老橋南¶
<pb:KR3k0041_WYG_016-19a>¶
豐作記弟應辰寳元中登甲科¶
　栁元景字孝仁宋文帝北伐加建威將軍　終尚書¶
　令¶
　栁燦唐末為翰林學士拜相學問博洽時目為栁篋¶
　子¶
　栁平字公儀宋元祐中以朝奉大夫知筠川建江西¶
　道院¶
　　　女徳婚姻¶
<pb:KR3k0041_WYG_016-19b>¶
　　　　熊膽丸¶
栁公綽妻韓氏臯之女也家法嚴肅為縉紳家楷範訓¶
其子仲郢嘗和熊膽丸使夜咀嚼以助勤¶
　　　章臺栁¶
栁氏韓翃妻也盜覆二京栁剪髪為尼居法堂寺蕃將¶
沙叱利劫以歸翃後為淄青書記遣使以練囊盛麫¶
題于囊曰章䑓栁章臺栁昔日青青今在否縦使長條¶
似舊垂也應攀折他人手栁答曰楊栁枝芳菲節可恨¶
<pb:KR3k0041_WYG_016-20a>¶
年年贈離别一葉隨風忽報秋縱使君來不堪折有虞候許¶
俊以一騎挟之歸淄青節度使錢希逸以聞于朝詔還翃¶
　　　　水鏡¶
栁莊字思敬少有器量博覽墳籍蔡大寳見之嘆曰襄¶
陽水鏡復在于兹以女妻之　仕梁王&KR0683;為黄門侍郎¶
　　　　娶龍女¶
栁毅唐中宗時人下第歸至涇陽見一婦人牧羊曰妾¶
洞庭君小女敢寄尺牘洞庭之隂有橘樹君擊樹三當¶
<pb:KR3k0041_WYG_016-20b>¶
有應者毅如其言有武夫揭水引入至靈虚殿取書以¶
進頃之有赤龍長丈餘飛去俄紅妝擁一人回即寄書¶
女也宴毅碧雲宫洞庭君弟錢塘曰涇陽&KR0276;婦欲托髙¶
義為親毅不敢當辭而出後再娶盧氏女即龍女也與¶
同歸洞庭¶
　　　　佳婿¶
栁開字仲塗竒傑之士娶錢供奉女弟(見錢/氏)開属文必¶
法韓愈號東郊野夫仕宋為監察御史¶
<pb:KR3k0041_WYG_016-21a>¶
　柳氏裴封叔之妻也徳為九族冠¶
　柳氏適董鉞時鉞以椊漕得罪三日而去官柳與同¶
　憂患如處富貴作滿江紅東坡属和焉¶
　　五柳　蒲栁　三眠栁¶
　茍(商音敬河内避黄帝之後有茍突因以為氏一𣲖/出自  姓因  晉帝石敬塘諱去文姓茍與去茍)¶
　　(姓文者/相同)¶
　　　干城之將¶
茍變其才可將五百乗衛侯以其為吏而食人二雞子¶
<pb:KR3k0041_WYG_016-21b>¶
遂不用子思曰以二卵棄干城之將不可使聞於鄰國¶
也¶
　　　斷决如流¶
茍晞字道將仕晉都督青兖二州練於官事文簿盈積¶
裁决如流　位至録尚書事　弟純嚴酷過於其兄¶
　　　楯墨作檄¶
茍濟頴川人與梁武有舊後仕于北朝嘗云㑹於楯鼻¶
上磨墨作檄¶
<pb:KR3k0041_WYG_016-22a>¶
　　狗茍¶
　后(之后土/  後)¶
　后處字子里孔門弟子贈營丘伯封膠東侯　贊云¶
　攬道之華秉徳之柄深造門城不乖言行¶
　后蒼字近君從孟卿受禮記説禮數萬言號后氏曲¶
　臺記授戴徳兼通齊詩授蕭望之　漢宣朝為博士¶
　(儒林/傳)¶
　后線　晉人與永和修禊詩不成罰酒三觥(見王/姓)¶
<pb:KR3k0041_WYG_016-22b>¶
　紐(宫音/)　(吳興/)¶
　　　累徳里¶
紐因字孝政父母喪廬墓負土成墳墳前生麻一林圍¶
之合拱冬夏常青周武帝表其閭擢授甘棠令　子士¶
雄亦至孝父喪廬墓庭槐枯死服終還槐復榮茂周文¶
帝下詔號其居為累徳里(北史/)¶
　母(矩鹿為母江/氏或  毋氏)¶
母照開元含象亭十八學士中人(見庾/子元)¶
<pb:KR3k0041_WYG_016-23a>¶
　夀(商音夀京兆後風俗通云/吴子  夢之  以字為氏)¶
　夀於姚仕吳為大夫¶
　夀良仕漢為兖州牧¶
　有(巢東魯後有/  氏之)¶
　有若字子有狀似孔子　封平隂侯　贊云人稟秀¶
　徳氣貎或同而子儼然温温其容兩端發問未荅機¶
　鋒以禮節和斯言可宗¶
四十七寢¶
<pb:KR3k0041_WYG_016-23b>¶
　沈(宫音食吳興沈周文王子/&KR0389;季  采於  因氏焉)¶
　　　慈父母¶
沈諸梁字子髙父沈尹戌楚莊王孫也為左司馬子髙¶
以父之邑為氏為葉縣尹稱葉公　楚白公作亂葉公¶
入至北門或遇之曰君胡不胄國人望君如望慈父母¶
焉又一人曰君胡胄國人望君如望歳焉白公既誅楚¶
國以定(哀十/六)葉公好龍室屋皆畫龍天龍聞而下窺葉¶
公驚走好似龍而非好真龍也¶
<pb:KR3k0041_WYG_016-24a>¶
　　　令噐¶
沈演之年十一尚書劉栁見之曰此童終為令噐　仕¶
宋為吏尚書¶
　　　三望車¶
沈慶之字𢎞先諌宋文帝北伐云耕當問農織當問婢¶
今欲伐國而與白面書生謀之事何由濟　大明中位¶
司空廢帝加賜几杖給三望車　子文叔　文季¶
　　　永明體¶
<pb:KR3k0041_WYG_016-24b>¶
沈約字休文少篤志好學左目重瞳腰有紫痣聪明過¶
人聚書至二萬巻作文用宫商將平上去入四聲製韻¶
有平頭上尾蜂腰鶴膝之名號永明體　蔡興宗引為¶
記室謂諸子曰沈記室人倫師表宜善師之　梁武受¶
禪拜為尚書僕射既而乆處端揆有志台司帝終不用¶
求外出不許乃以書陳情於徐勉曰老病百日革帶常¶
應移孔以手握臂率計月小半分欲謝事求歸老之秩¶
勉為言於帝不許自為郊居賦以序其事卒于官　子¶
<pb:KR3k0041_WYG_016-25a>¶
士規　孫仲興梁武帝嘗令作竹賦勑曰卿文體翩翩¶
可謂無忝爾祖矣¶
　　　五經博士¶
沈重字子厚博覽羣書尤明詩義春秋　仕梁為五經¶
博士嘗講三教義於紫極殿¶
　　　一片宫商¶
沈光有洞庭樂賦韋岫曰此賦乃一片宫商　善戲馬¶
驍提捷人號為肉飛仙仕隋為郎將後歸唐¶
<pb:KR3k0041_WYG_016-25b>¶
　　　錦翠誥軸¶
沈易直唐徳宗贈其家官爵使中官以廐馬䭾賜之官¶
誥凡一百二十軸皆飾以錦翠時以為榮¶
　　　牙緋¶
沈佺期字雲卿唐武后朝為修文館學士　嘗對后曰¶
身名已䝉齒録袍笏未賜牙緋后即賜之　魏建安後¶
江左詩律屢變至宋之問沈佺期文加靡麗如錦繡成¶
文學者宗之號為沈宋(宋之/問傳)卓然以所長為一世冠¶
<pb:KR3k0041_WYG_016-26a>¶
　　　石蓮燈¶
沈彬字子文隠雲陽山學仙道工詩有湘江行云數家¶
漁網殘煙外一㟁殘陽細雨中人膾炙之　唐末舉進¶
士夢着錦衣貼月飛人謂身不入月宫必不第果然¶
後仕南唐為吏部郎　臨終指𦵏地以示家人穴其所¶
得石蓮花燈三椀有銅碑䥴詩云石燈猶未㸃留待沈¶
彬來¶
　　　金鼎丹田¶
<pb:KR3k0041_WYG_016-26b>¶
沈鱗字庭瑞彬之子也學道於玉笥山常衣单褐風雪¶
不易嗜酒工詩時呼為沈道者有詩寄故人陳智周云¶
名山相别後此去㑹難期金鼎消紅日丹田老紫芝訪¶
君雖有路懐我豈無詩休美繁華事百年能幾時　後¶
尸解而去¶
　　　夢鵬¶
沈晦赴省至天長道中夢身騎大鵬摶風而上因作大¶
鵬賦以紀其事宋宣和中果魁天下¶
<pb:KR3k0041_WYG_016-27a>¶
　　　泛瀛洲¶
沈介字徳和宋紹興中拜秘書省正字秦熺出一對云¶
潘游洪沈泛瀛洲¶
　　　銀魚¶
沈焕字叔晦父子自為師友講道論義閨門肅睦於榮¶
利澹然家故清貧而口不言貧輕財重義士信而歸之¶
　宋乾道中登第倅舒州　光宗朝遷奉議郎賜緋銀¶
魚¶
<pb:KR3k0041_WYG_016-27b>¶
　沈既濟經學該明有良史才召拜左拾遺　子𫝊師¶
　沈𫝊師唐貞元末舉進士權徳輿門生七十人推為¶
　顔子¶
　沈義倫伐蜀東歸篋中才有圖書數卷　宋初拜樞¶
　宻¶
　沈括字存中愽覽古今宋熈寜中知制誥分司南京¶
　沈思字持正湖州隠君子也隠於東林因名東老能¶
　釀十八仙白酒熙寜中吕仙到其家題詩云西鄰已¶
<pb:KR3k0041_WYG_016-28a>¶
　富憂不足東老雖貧樂有餘白酒釀來縁好客黄金¶
　散盡為収書¶
　沈與求字和仲紹興中為丞首陳屯田利害¶
　沈該字元約紹興中直秘閣後參大政拜左僕射¶
　沈豐為零陵太守鞭朴不舉市無刑戮¶
　沈宛謂妻曰男兒不竪豹尾終不還鄉¶
　　　婚姻¶
　沈鸞字廷元少有髙名舉茂才其舅陸稠以女妻之公¶
<pb:KR3k0041_WYG_016-28b>¶
　府辟為别駕従事¶
　　沈宋　沈郎(休文/也)責沈¶
　審¶
　審食其沛郡人従漢髙征伐有功　封辟陽侯¶
　審配事袁紹　融曰盡忠之士也¶
　審固魏人本出兵伍楊俊奬拔乃作佳士官至郡守¶
四十八感¶
　昝(徵音原/  太)¶
<pb:KR3k0041_WYG_016-29a>¶
　昝堅晉人　桓温伐蜀其將昝堅勸李勢降¶
　昝居潤字廣川博州髙唐人宋建隆初權知鎮州初¶
　以知州易方鎮也¶
　昝萬夀宋名將¶
五十琰¶
　冉(宫音一武陵山髙辛氏/之亂  云叔  冉之後)¶
　冉雍字仲弓贈薛侯進下邳公　徳行科¶
　冉耕字伯牛贈鄆侯進東平公　徳行科¶
<pb:KR3k0041_WYG_016-29b>¶
　冉求字子有贈徐侯進彭城公　政事科¶
五十三¶
　范(宫音杜髙平子劉累之後在周為唐杜氏周宣王/㓕杜  伯之  隰叔奔晉為士師曽孫士㑹食采)¶
　　(於范因/氏焉)¶
　　　世卿¶
范武子之後文子宣子獻子　為晉執政上卿¶
　　　扁舟五湖¶
范蠡越大夫也㓕吳而歸遂乗扁舟浮於五湖號鴟夷¶
<pb:KR3k0041_WYG_016-30a>¶
子皮　之陶為朱公三致千金再分與貧交昆弟言富¶
者稱陶朱公云　越王思其功以黄金鑄其像¶
　　　一飯必報¶
范雎字叔魏人也須賈告其過於魏齊辱之幾死入秦¶
改名張禄為相賈至秦雎間行敝衣求見賈曰范叔一¶
寒如此哉取一綈袍賜之雎乃為賈御入相府則雎即¶
秦相坐賈於堂下曰君所以得不死者以綈袍戀戀尚¶
有故人之意耳　一飯之徳必償睚眥之怨必報¶
<pb:KR3k0041_WYG_016-30b>¶
　　　攬轡澄清¶
范滂字孟博漢桓帝朝為清詔使登車攬轡慨然有澄¶
清天下之志　名列八顧一弟仲博　父龍舒君¶
　　　甑塵¶
范丹字史雲(漢書作/道非)違時絶俗為激詭之行漢桓帝朝¶
為萊蕪長　黨禍作週身梁沛間賣卜於市常推鹿車¶
載妻子捃拾自資結草室居焉有時絶粒閭里歌曰甑¶
中生塵范史雲釡中生魚范萊蕪　諡貞節先生¶
<pb:KR3k0041_WYG_016-31a>¶
　　　雞黍之約¶
范式字巨卿少游太學與張劭為友並告歸式曰後二¶
年當還過拜尊親見孺子焉乃共刻期日至期劭白母¶
殺雞炊黍待之母曰二年之則千里結言何相信之審¶
曰巨卿信士必不失期至其日果到　陳平子亦同在¶
學病將終謂其妻曰山陽范巨卿烈士也可以託死既¶
終式為營護妻子身自送喪於臨湘　東漢人為荆州¶
刺史¶
<pb:KR3k0041_WYG_016-31b>¶
　　　二范儒風¶
范宣字宣子少好學博綜解書家于豫章晉太元中范¶
甯為豫章太守立鄉校教授恒數百人由是江州人士¶
並好經學化二范之風也(晉儒/林傳)¶
　　　修漢史¶
范&KR0110;字蔚宗仕宋為秘丞左遷宣城太守不得志乃刪¶
後漢書自為一家之作　陸凱寄梅并詩¶
　　　㢘泉¶
<pb:KR3k0041_WYG_016-32a>¶
范柏年初見宋明帝因言及廣州有貪泉帝問上州有¶
此水否對曰梁州惟有文川武鄉㢘泉讓水又問卿宅¶
在何處曰臣所居在㢘譲之間帝善之　為梁州刺史¶
　　　流風回雪¶
范雲字彦龍善属文宛轉清便如流風回雪　仕于齊¶
後歸梁為吏部尚書¶
　　　樹花之喻¶
范縝字子真齊永明中為中郎時竟陵王子良盛招賓¶
<pb:KR3k0041_WYG_016-32b>¶
客縝與焉良精信佛教縝每言無佛良曰君不信因果¶
何得富貴貧賤曰人生如樹花隨風而堕有拂簾帨落¶
茵席之上有越籬牆落糞溷之中因果竟在何處良不¶
能屈¶
　　　吸醋三斗¶
范質字文素母張氏夢人授以五色筆而生九歳能文¶
後唐時舉進士漢周禪代之際隠于民間一日坐封丘¶
巷茶肆中時所執扇上書云大暑去酷吏清風来故人¶
<pb:KR3k0041_WYG_016-33a>¶
有人貌極怪陋前揖曰世之酷吏何止大暑相公他日¶
當深究此弊持其扇而去後至妖廟見一土木短鬼貌¶
肖茶肆中所見者扇亦在其手中公心異焉後仕周首¶
定刑統　宋建隆初拜相嘗謂同列曰人能鼻吸三斗¶
醇醋即可作宰相封魯公　子旻登庸衣鉢見和凝¶
　　　畫粥斷虀¶
范仲淹字希文三歳而孤隨母改適長山朱氏冐姓朱¶
後舉進士改本姓謝啟云志在投秦入境遂稱於張禄¶
<pb:KR3k0041_WYG_016-33b>¶
名非霸越乗舟乃效於陶朱時人服其親切　初居長¶
白山僧舎讀書日煮粟米二升作一器刀畫為四塊早¶
晩以斷虀數莖啖之其清苦如此　宋慶厯中參大政¶
　諡文正公¶
　　　將相器業¶
文正初舉進士試金在鎔賦云如令區别妍蚩願為金¶
鑑若使削平禍亂謂就干將將相器業可見矣¶
　　　胷中甲兵¶
<pb:KR3k0041_WYG_016-34a>¶
文正鎮延安夏人相戒曰毋以延州為意小范老子胷¶
中有數萬甲兵不比大范老子(名/雍)可欺也¶
　　　天章一疏¶
文正初知參政仁宗召見開天章閣賜坐授以紙筆使¶
疏於前公退而條列時所宜先者數十事方施行而僥¶
倖者不便沮格之　公鋭意天下事取班簿視不才監¶
司一筆勾去富公曰一筆為一家哭矣公曰一家哭何¶
如一路哭¶
<pb:KR3k0041_WYG_016-34b>¶
　　　義莊¶
文正輕財好施尤厚族人於姑蘇買良田數千畆為義¶
荘以養族之貧者嫁娶喪𦵏皆有贍給　四子純祐¶
純禮　純粹　純仁¶
　　　帳中煙迹¶
范純仁字堯夫少時晝夜肄業置燈帳中夜分不寢後¶
貴夫人収其帳頂如墨色以示子孫曰爾父少時勤學¶
燈煙迹也　公自布衣至宰相常戒子弟曰吾平生所¶
<pb:KR3k0041_WYG_016-35a>¶
學得之忠恕二字而已一生用不盡也　宋元祐初拜¶
右相　諡忠宣公　徽宗書其碑額曰世濟忠貞之碑¶
　孫賁於和州建三老堂(見劉/摯)¶
　　　著作林¶
忠宣初知襄邑縣好武不事蚕織公令以植桑免罪人¶
獲其利至今號為著作林(著作公宰/邑時官也)¶
　　　麥舟¶
忠宣少時奉父命到姑蘇般麥五百斛舟次丹陽見石¶
<pb:KR3k0041_WYG_016-35b>¶
曼卿言有三喪在淺土未𦵏公悉以所載麥與之單騎¶
而歸文正問過東吳見故舊乎對曰石曼卿告以三喪¶
未舉文正曰何不以麥舟與之公曰已付之矣¶
　　　長嘯公¶
范鎮字景仁薛奎守蜀還朝曰得一偉人當以文章名¶
世謂公也　王文正薦召試學士院詩用彩霓字學士¶
以沈約郊居賦彩霓連蜷讀作入聲以公為失韻殊不¶
知約賦但取聲律便美非入聲不可讀景仁不自辨由¶
<pb:KR3k0041_WYG_016-36a>¶
是除館閣校勘　少時作長嘯却胡騎賦後奉使契丹¶
虜中相目曰此長嘯公也兩入翰林四知貢舉　熙豐¶
間士大夫論天下賢者必曰君實景仁其道徳風流足¶
以師表當世年六十三疏五上乞致仕歸蜀　元祐初¶
詔起之辭表云六十三而求去葢以引年七十九而復¶
來豈云中禮以銀青光禄大夫致仕卒年八十一諡忠¶
文　猶子百祿百常¶
　　　經筵第一¶
<pb:KR3k0041_WYG_016-36b>¶
范祖禹字淳父初字夢得公初生時母夢一偉丈夫被¶
金甲至寢室曰吾故漢將鄧禹也遂以為名　㓜孤博¶
學强記叔祖忠文公每器之曰天下士也　節畧尚書¶
論語孝經要切之言得二百一十九事名曰三經要語¶
進唐鑑十二巻東坡嘗薦之曰淳父為今經筵講官第¶
一言簡而當無一冗字長語　宋元豐中除翰林學士¶
兼侍讀　子沖¶
　　　義氣横秋¶
<pb:KR3k0041_WYG_016-37a>¶
范純粹字徳孺知慶州山谷贈詩云慶州名父子忠勇¶
横八區　又曰少日才華接貴㳺老來忠義氣横秋¶
　　　詠園亭¶
范諷自給事中歸濟南張氏園亭有詩云園林再到身¶
猶徤官職才抛夢自清惟有南山與君眼相逢不改舊¶
時青¶
　　　湖山絶勝¶
范成大字至能號石湖居士　帥江東陛辭設宴上命¶
<pb:KR3k0041_WYG_016-37b>¶
侍行過西小軒再坐二内侍捧縑素來至有石湖二大¶
字御書尚濕公拜謝奉觴上夀乃退石湖在平江盤門¶
西南十里太湖之𣲖范蠡游湖從入之處公隨髙下為¶
亭觀植花竹蓮芰湖山絶勝繪圖以𫝊　公後見東宫¶
曰石湖已拜宸翰有夀櫟堂願得寳書太子書三大字¶
賜之乃即城居之南别營一圃題曰范村刻兩朝賜書¶
於堂上榜曰重奎其北又葺桃花塢往來其間嘗與客¶
飲有詞云任炎天水海一盃相属荻笋蘆芽新入饌鵾¶
<pb:KR3k0041_WYG_016-38a>¶
絃鳳吹新畨曲人間何處似樽前添銀燭　公文章贍¶
麗清逸自成一家尤工詩有石湖集百三十六巻吳門¶
志五十巻使北則有攬轡録過海則有虞衡志出蜀則¶
有吳船錄如三髙亭記天下誦之　宋隆興中拜中書¶
舎人恭知政事¶
　范増居鄛人好竒計為項羽謀臣稱為亞父¶
　范升漢光武朝為博士奏左氏之失凡十四事¶
　范喬年二歳祖馨臨終曰恨不見汝成人以所用硯¶
<pb:KR3k0041_WYG_016-38b>¶
　與之五歳祖母以告喬執硯涕泣後為名儒¶
　范逵鄱陽孝㢘也稱美陶侃於廬江守張䕫¶
　范泰與謝瞻為煙霞之交　仕梁為國子祭酒　子¶
　&KR0110;¶
　范延賞押兵過金陵張詠曰天使亦好官員也¶
　范諤昌受河圖洛書於許堅堅受於李溉溉受於陳¶
　摶¶
　范宗尹字覺民宋建炎中拜相時年未及四十¶
<pb:KR3k0041_WYG_016-39a>¶
　范如圭宋紹興中與胡珵李𢎞正朱松同修國史¶
　　　㛰姻¶
　　　　師友成婚¶
范宣字宣子以講論為業皆聞風宗仰有戴陸好琴書¶
師事宣子以兄女妻焉¶
　　　　羅幔當火¶
范純仁娶婦或傳以羅綺為幔者文正聞之不悦曰羅¶
綺豈帷幔之物敢持至當火于庭吾素清儉安得亂吾¶
<pb:KR3k0041_WYG_016-39b>¶
家法¶
　　　　娶阿巽¶
范異字箕叟范子功(名百/禄)之孫東坡長子伯達之女阿¶
巽山谷嘗為子求婚其後契闊不成以妻于異¶
　　　　甥舅¶
范宻字武子嘗謂其甥王忱曰卿風流雅望真後來之¶
秀忱曰不有此舅焉有此甥¶
　范氏劉氏世為婚姻(左/傳)¶
<pb:KR3k0041_WYG_016-40a>¶
　范文正娶李氏女與鄭戬為連袂(見李/氏)¶
　范景仁娶龎氏女為孫婦重友義也(見龎/氏)¶
　范鎮吕公著之壻鎮次子温秦少游之壻¶
　　小范　杜范　欒范¶
　湛(按韻書/有三音)¶
湛重仕漢為大司農¶
湛僧智仕梁為譙州刺史時人以君子稱之¶
湛賁唐貞元登第為髙安縣令徙縣治於元陽觀¶
<pb:KR3k0041_WYG_016-40b>¶
　　　女徳¶
湛氏陶侃母侃少為潯陽縣吏監魚梁以蚶鮓遺母母封¶
還責之曰爾為吏而以官物遺我乃以増吾憂矣　范¶
逵嘗宿於侃值大雪湛氏徹所臥新薦自剉給馬又密¶
截髪以易肴饌逵聞之嘆曰非此母不生此子(晋烈/女傳)¶
　¶
　¶
　氏族大全巻十六¶
