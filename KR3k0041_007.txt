# -*- mode: mandoku-view; -*-
#+TITLE: 氏族大全
#+DATE: 2015-08-24 23:31:55.105013
#+PROPERTY: ID KR3k0041
#+PROPERTY: BASEEDITION WYG    
#+PROPERTY: JUAN 卷七
<pb:KR3k0041_WYG_007-1a>¶
欽定四庫全書¶
　氏族大全卷七¶
五爻¶
　包(羽音之土黨王楚大夫申/包胥  後以  父字為氏)¶
　　　魯論章句¶
包咸字子良少事右師細君習魯詩論語　漢光武時¶
入授皇太子論語包氏章句岀焉　永平中選大鴻臚¶
賜以几杖入朝不趍贊謁不名經傳有疑遣小黄門就¶
<pb:KR3k0041_WYG_007-1b>¶
問　上以有師傅之恩賞賜俸禄增於諸卿咸皆散與¶
諸生之貧者¶
　　　吳中四士¶
包融唐開元中為集賢院學士與賀知章張旭張若虛¶
齊名號吳中四士¶
　　　青雲之士¶
包佶韓洄盧貞李衡皆出劉晏門下唐貞元以來相繼¶
掌天下財賦　佶卧病詩寄劉長卿云惟有貧兼病能¶
<pb:KR3k0041_WYG_007-2a>¶
令親愛踈嵗時俱放過身世付空虚肌弱秋添絮頭風¶
髮廢梳波瀾喧衆口藜藿静吾廬(云云/)十年江海隔離¶
恨不知予¶
　　　不持一硯¶
包拯字希仁天性嚴厲未嘗有笑容人謂包公笑比黄¶
河清　知端州嵗滿不持一硯歸　為京尹令行禁止¶
閭里童稚亦知其名語曰闗節不到有閻羅包老天下¶
呼為包待制又曰包家　詩曰直幹終為棟直鋼不作¶
<pb:KR3k0041_WYG_007-2b>¶
鈎宋慶厯中為御史中丞　拜樞密　諡孝肅¶
　包鼎宣州人以畫虎名家¶
　　緑籜包　虎皮包¶
　巢(商音巢彭城後上/古有  氏之  也)¶
　　　洗耳¶
巢父昔因年老以樹為巢寢其上號曰巢父　堯讓天¶
下於巢父巢父曰君之牧天下猶予之牧犢無用天下¶
為莊子有樊仲父牽牛飲水見巢父洗耳驅牛而還耻¶
<pb:KR3k0041_WYG_007-3a>¶
令牛飲其下流也¶
　　　重義¶
巢谷字元修與二蘇同鄉二蘇在朝未嘗一見坡謫海¶
表谷徒步訪子由握手相泣又訪坡海南自循至新病¶
而死夷堅志云紹興八年無錫縣有道人曰眉山巢谷¶
年一百一十七嵗瞳子碧光烱然以十月二十一日遍¶
告邑中還館閉户而去　蜀有巢菜東坡名元修菜¶
　巢堪漢章帝朝為太常時曹褒請著成漢禮堪言一¶
<pb:KR3k0041_WYG_007-3b>¶
　世大典非褒所能定後拜司空¶
　巢尚之與戴發興仕宋武帝朝參謀内外權重當時¶
　　憎巢　鳯來巢　燕定巢¶
　茅(商音曰東海子周公第三子封/於茅  茅叔  孫以國為氏)¶
　　　死諫¶
茅焦秦人始皇遷太后諫而死者二十七人焦解衣伏¶
質殿下曰聞天有二十八宿欲滿其數秦皇悟曰先生¶
起就衣今願受教以為上卿　楊子曰茅焦厯井幹諫¶
<pb:KR3k0041_WYG_007-4a>¶
秦王可謂劘虎牙矣¶
　　　戲赤城¶
茅濛字初成隱華山修道秦始皇三十一年九月龍駕白¶
日昇天民謡云神仙得者茅初成駕龍上昇入太清時¶
下𤣥州戲赤城繼世而往在我盈¶
　　　三茅君¶
茅盈濛𤣥孫得道金陵句曲山上昇為東嶽上卿司命¶
君太元真人居赤城時來句曲鄉人名句曲為茅君山¶
<pb:KR3k0041_WYG_007-4b>¶
荆公詩云一峯髙出衆山巔疑隔塵沙道里千(云云/)人¶
間已立嘉平帝地上誰通句曲天(云云/)長弟固為武威¶
太守次弟震為江西太守二弟聞兄得仙棄官學道後¶
固為句曲真人定保右禁郎震為保命地仙主司是為¶
三茅君　茅山詩云白雲生處龍池杳明月歸時鶴馭¶
空¶
　　　殺雞饌母¶
茅容字季偉年四十餘耕于野與等軰避雨樹下容坐¶
<pb:KR3k0041_WYG_007-5a>¶
愈恭郭林宗見而異之寓宿焉旦日容殺雞供母自以¶
草蔬與客共飯林宗拜之曰卿賢乎哉勸令學卒以成¶
徳後林宗遣容追及徐穉於途與共言稼穡事¶
　茅茷晉城濮之戰以茷祈滿為中軍大夫(僖廿/八)¶
　茅夷鴻邾大夫請救于吳即茅成子也(哀七/)¶
　　草茅　剪茅　仙茅　結茅¶
六豪¶
　陶(徵音韋濟南代陶唐氏之後在夏為御龍氏在商/為豕  氏周  商以商民七族封康叔陶居其一)¶
<pb:KR3k0041_WYG_007-5b>¶
　　(焉繼命陶叔為司徒授/康叔以人民以國為氏)¶
　　　三世封侯¶
陶舍漢初為左司馬以功封&KR0598;侯　子青襲封夷侯孝¶
景朝拜相　青九世孫敦安帝朝拜大司徒　敦之孫¶
同漢未避亂江東生子丹仕吳為揚武将軍封柴桑侯¶
　子侃¶
　　　龍梭¶
陶侃字士行少時漁於雷澤網得一織梭掛於壁有頃¶
<pb:KR3k0041_WYG_007-6a>¶
雷雨化為龍去　善相者師圭謂曰君左手中指竪理¶
當為公若徹于上貴不可言侃以針刺之見血灑壁成¶
公字　晉成帝咸和中都督交廣荆江等八州軍事¶
封長沙公年七十六薨贈大司馬諡曰桓　　次子瞻瞻¶
子宏宏子綽綽子延夀嗣為長沙公¶
　　　木屑竹頭¶
侃為廣州刺史朝運百甓於齋外暮運於齋内以自勞¶
也移鎮荆州檢攝軍事未嘗少間嘗語人曰大禹聖人¶
<pb:KR3k0041_WYG_007-6b>¶
乃惜寸隂衆人當惜分隂　　嘗造船其木屑竹頭皆令¶
籍而掌之後皆獲其用其綜理微宻皆此類也¶
　　　八天折翼¶
侃少時夢生八翼飛而上天見天門九重登其八惟一門不¶
得入閽擊之墜地折其左翼後都督八州每思折翼之祥而¶
自抑　梅陶云陶公機明神鑒似魏武忠順勤勞似孔明¶
　　　羲皇上人¶
陶元亮在晉名淵明在宋名潜世號靖節先生侃曽孫¶
<pb:KR3k0041_WYG_007-7a>¶
也宅邊有五栁著五栁先生傳以自況　親老家貧謂¶
親朋曰聊欲絃歌以為三徑之資可乎執事者聞之起¶
為彭澤令公田悉令吏種秫妻子固請種粳乃以二頃¶
五十畆種秫五十畆種粳在官八十餘日即解印綬去¶
賦歸去來詞以遂其志　性不解音聲蓄素琴一張絃¶
徽不具每朋酒之㑹輒撫弄以寄意曰自得琴中趣何¶
勞絃上聲　貴賤造之有酒輙設若先醉則謂客曰我¶
醉欲眠卿且去　一日郡将候之逢其酒熟取頭上葛¶
<pb:KR3k0041_WYG_007-7b>¶
巾漉酒畢還復著之　嘗言夏月虚閒髙卧北窗之下¶
清風颯至自為羲皇上人宅邊多種菊每攜酒吟咏其¶
間其飲酒詩云採菊東籬下悠然見南山又云秋菊有¶
佳色裛露掇其英　嘗於九日無酒出宅邊摘菊盈把¶
頃之江州太守遣白衣人送酒至便醉飲而歸　晉義¶
熙末徵為著作郎不就所著文章義熙以前明著晉代¶
年月自宋永初以來惟書甲子而已故朱子書云晉徵¶
士卒　五子　儼俟份佚佟　祖茂武昌太守　父姿¶
<pb:KR3k0041_WYG_007-8a>¶
城太守史逸其名¶
　　　潯陽三隱¶
靖節居柴桑周續之入廬山劉遺民入匡山時號為潯¶
陽三隱¶
　　　華陽真逸¶
陶𢎞景字通明年十嵗得葛洪神仙傳晝夜研尋便有¶
養生之志曰仰青天覩白日不覺為逺矣　宋末為諸¶
王侍讀齊永明中脱朝服掛神武門上表辭禄上賜束¶
<pb:KR3k0041_WYG_007-8b>¶
帛月給茯苓五斤白蜜二斤以供服餌　止句容句曲¶
山苐八洞宫名金壇華陽之天周囘百五十里山中立¶
館號華陽陶隱居晩號華陽真逸又曰華陽真人　性¶
愛松風庭院皆植松毎聞其響欣然為樂有時獨遊泉¶
石望者以為仙人築三層樓自處其上弟子處其中賔¶
客至其下與物遼絶善辟穀導引之術年八十五無病¶
而逝諡貞白先生¶
　　　山中宰相¶
<pb:KR3k0041_WYG_007-9a>¶
𢎞景與梁武有舊及即位書問不絶冠蓋相望給黄金¶
朱砂曽青等物後合飛丹色如霜雪服之體輕帝益重¶
之賜以鹿皮巾屨加禮聘不至惟畫作兩牛以獻一散¶
放水草之間一著金籠頭有人執繩以杖驅之帝笑曰¶
此欲為曵尾之龜豈可致之國家毎有大事無不咨詢¶
日中常數信時謂山中宰相¶
　　　雪水烹茶¶
陶穀字秀實自謂頭骨當珥貂冠宋建隆中為翰林承¶
<pb:KR3k0041_WYG_007-9b>¶
㫖文冠一時　子炳登第上曰穀不能訓子命中書覆¶
試始此　納党太尉家&KR0078;為妾一夕取雪水烹茶問曰¶
党家有此風味否曰彼粗人安識此風味¶
　　　佚老堂¶
陶子駿宋熙豐間人作佚老堂東坡有詩末云能為五¶
字詩仍戴漉酒巾人呼小靖節自是葛天民¶
　　　繼老堂¶
陶弼字商翁有文武材工詩宋神宗朝人一生仕宦廣¶
<pb:KR3k0041_WYG_007-10a>¶
西晩守欽順二州有詩云冷酒十分無客送輕車一兩¶
有民攀　将老未聞金作印師寒猶用鐵為衣　父及¶
姪皆嘗為賔州守作繼老堂¶
　陶璜晉武時為交州牧　子威為蒼梧大守¶
　陶囘從陶侃平蘇峻有功封安樂伯(今瑞/州)¶
　陶臻字彦遐有謀畧仕晉為南郡守¶
　陶季直徵召不起號曰徵君後仕宋為上蔡令¶
　陶沔唐竹溪六逸中人(見李/白)¶
<pb:KR3k0041_WYG_007-10b>¶
　陶八八得道授顔真卿刀圭碧霞丹¶
　　　女徳婚姻¶
　　　　黄鵠歌¶
烈女陶嬰夫死守義魯人求之嬰作黄鵠(一作/鶴)歌云早¶
寡七年兮不雙飛宛頸獨宿兮想其故帷(云云/)魯人聞¶
之曰斯女不可得也(列女/傳)¶
　　　　南山霧豹¶
陶答子為大夫治陶二年名譽不興家産三倍其妻諫¶
<pb:KR3k0041_WYG_007-11a>¶
曰能薄而官大是謂家害無功而家昌是謂積殃今夫¶
子貪富圖大妾聞南山有𤣥豹霧雨七日而不下食者¶
何也欲以澤其毛衣而成其文章耳故藏以避害¶
　　　　苦節¶
靖節再娶翟氏能安苦節夫耕于前妻鋤于後¶
　　　　母成子名¶
陶丹聘新淦湛氏為妾生侃家貧湛氏紡績供給使交¶
結名勝¶
<pb:KR3k0041_WYG_007-11b>¶
　　　　世姻¶
靖節母夫人孟嘉第四女也嘉本娶陶侃第十女後以¶
二女妻侃子茂之二子一生靖節一生敬逺¶
　　　　婿有竒表¶
陶謙年十四綴帛于幡乘竹馬而戲邑中兒童隨之蒼¶
梧太守出遇於途悦之許妻以女夫人怒曰陶家兒遊¶
戲無度何可妻公曰彼有竒表長必成材卒妻之　後¶
為徐州牧封溧陽侯¶
<pb:KR3k0041_WYG_007-12a>¶
　　　　陶李洞¶
陶李洞者昭州平樂縣有二仙廟相傳唐時太尉陶英¶
謫居于此與李氏聯姻後二姓居洞中者數百家世世¶
為婚¶
　　鬱陶　陳陶　鈞陶¶
　曹(商音終譙國子顓帝元/孫陸  第三  為曹氏)¶
　　　一鼓作氣¶
曹劌從魯師與齊戰于長勺曰夫戰勇氣也一鼔作氣¶
<pb:KR3k0041_WYG_007-12b>¶
再而衰三而竭¶
　　　奮三尺劒¶
曹沬以勇力事荘公為将齊魯㑹盟于柯沬以匕首刦¶
桓公歸魯侵地　戰國䇿曰沬奮三尺之劒一軍不能¶
當使操銚耨居隴不若農人¶
　　　趣装入相¶
曹參與蕭何同起佐漢祖即位定元功十八人位次參¶
第五封平陽侯蕭何薨參告舍人趣装曰吾将入相及¶
<pb:KR3k0041_WYG_007-13a>¶
為相一遵何約束百姓歌曰蕭何為法較若畫一曹參¶
代之守而勿失載其清静民以寜壹　子窋為中大夫¶
次子時時子襄皆尚公主¶
　　　善筭術¶
曹元理善筭術過陳廣漢家筭有爼上烝豚㕑中荔枝¶
何不設廣漢大驚¶
　　　書倉¶
曹曽濟隂人從歐陽歙受尚書積石為倉以藏書號曹¶
<pb:KR3k0041_WYG_007-13b>¶
氏書倉(漢光武/時人)¶
　　　三葉侍中¶
曹褒字叔通父充傳慶氏禮為博士褒傳父業博物識¶
古為儒者宗　漢章帝徵拜博士條正冠婚吉㓙制度¶
為百五十篇上之　父子三葉為侍中¶
　　　五色綵棒¶
曹操字孟徳小字阿暪漢桓帝朝舉孝亷為郎除洛陽¶
北部都尉造五色棒垂門左右各十枚有犯禁者不避¶
<pb:KR3k0041_WYG_007-14a>¶
豪强皆棒殺之　嘗行軍失道三軍皆渴操曰前有梅¶
林結子甘酸可止渴士卒聞之口皆出水　後為魏祖¶
　　　七步　八斗¶
曹植字子建魏文帝忌其才欲害之令作詩限七步成¶
植應聲曰煑豆燃豆箕豆在釡中泣本是同根生相煎¶
何太急　謝靈運言天下文章止一碩子建獨得八斗¶
　建安以曹劉為絶唱　封陳思王¶
　　　黄鬚兒¶
<pb:KR3k0041_WYG_007-14b>¶
曹彰字子文膂力過人操曰黄鬚兒竟大竒也　封任¶
城王¶
　　　稱象¶
曹冲字倉舒五六嵗智慧若成人時吳貢大象操欲知¶
斤兩冲曰置象大船中而刻其水痕稱物以載之　封¶
節哀王　植　彰　冲　皆操子也¶
　　　競病詩¶
曹景宗字子震以膽勇聞梁武朝為右衛将軍　魏兵¶
<pb:KR3k0041_WYG_007-15a>¶
圍鍾離景宗解圍振旅凱還帝於光華殿宴飲聯句令¶
沈約賦韻時用韻巳盡惟餘競病二字景宗操筆立成¶
云去時兒女悲歸來笳鼓競借問行路人何如霍去病¶
帝嗟嘆出行坐車幔帷曰昔在郷里騎快馬如龍拓弓¶
弦作礕礰聲箭如餓鴟呌耳後風生鼻頭火出今來揚¶
州作貴人閉置車中如三日新婦邑邑使人氣盡　諡¶
壮侯¶
　　　契丹議和¶
<pb:KR3k0041_WYG_007-15b>¶
曹利用與契丹議和曰割地之議死不敢聞敵不能屈¶
　　　杏園詩¶
曹鄴字業之唐詩人作四怨三愁五情詩其一怨云庭¶
花已結子岩花猶弄色誰令生處逺用盡青皇力　後¶
舍人韋慤薦之登第杏園宴呈同年云賢路非青雲十¶
年行不至一旦公道開青雲在平地　王荆公選唐百¶
家詩曹鄴一首曹唐二首曹松十三首¶
　　　爼豆干戈¶
<pb:KR3k0041_WYG_007-16a>¶
曹彬字國華試周日左手提干戈右手取爼豆斯須取¶
一印後佐趙太祖開國拜樞密使相　贈濟陽王　諡¶
武惠¶
　　　舟中圖籍¶
彬伐蜀凱還輜重甚多皆圖書也無銖金寸錦之附¶
征江南囘舟中無他物惟圖籍衣被而已出師時上許¶
凱旋授以相印及還賜錢百萬彬曰好官不過多得錢¶
耳何必使相　彬兩總樞密五臨蕃翰位益髙志益下¶
<pb:KR3k0041_WYG_007-16b>¶
寵愈厚憂愈深清白如寒儒坐武帳中止衣弋綈紵絮¶
而已¶
　　　三登将壇¶
彬諸子皆賢瑋琮璨繼領旄鉞故陶弼觀王畫像詩云¶
蒐兵四把降王縳教子三登上将壇¶
　　　席上獻詩¶
曹翰趙太祖名将也太宗朝數年不調因内宴獻詩云¶
三十年前學六韜美名常得與時髦曽因國難披金甲¶
<pb:KR3k0041_WYG_007-17a>¶
不爲家貧賣寳刀臂徤尚嫌弓力軟眼明猶識陣雲髙¶
庭前昨夜西風起羞見團花舊戰袍上為遷數官　　諡¶
武毅公¶
　　　鐵硯篇¶
曹組字元龍六舉不第著鐵硯篇以自見　　宋宣和中¶
召見玉華閣上親洒宸翰以賜之曰曹組文章之士嘗¶
命題作賦援筆立就深得古風　　兄緯字元象宋元符¶
中及第有詩文曰秋浦集¶
<pb:KR3k0041_WYG_007-17b>¶
　　　詩禮名家¶
曹覲字覿道詩禮名家宋皇祐中為康州刺史儂智髙¶
犯城公曰豈有為天子吏而避賊乎城䧟死罵不止子¶
方生數月棄之竹園賊退妻視其子呱呱而泣曽參政贈¶
詩云轉戰譙門日再晡空弮還自把戈扶身&KR0183;虎口猶¶
安坐命在鴻毛更疾呼柱下杲卿存斷節袴中杵臼得¶
遺孤可憐邑邑雄豪氣不怕山西士大夫　　朝廷爵其¶
子以旌其忠¶
<pb:KR3k0041_WYG_007-18a>¶
　曹仁操從弟也三軍服其勇　封安平亭侯¶
　曹休操從子操曰此吾家千里駒也　為大司馬¶
　曹真操族子明帝朝為大司馬賜劒履上殿入朝不¶
　趨¶
　曹禋曹茂之與永和修禊㑹茂之成五言詩¶
　曹憲仕隋為秘書學士與諸儒譔桂苑珠叢¶
　曹確唐咸通中與畢諴同相俱有雅望世謂曹畢¶
　曹松唐天復初中第時稱五老榜¶
<pb:KR3k0041_WYG_007-18b>¶
　　　女徳婚姻¶
　　　　溺抱父尸¶
曹娥㑹稽上虞人父旴為巫祝漢順帝漢安二年端午¶
日至江上泝波濤迎神溺死娥年十四㳂江號哭旬有¶
七日投江而死抱父尸而出桓帝元嘉元年縣長度尚¶
改葬娥於江南道傍為之立碑命邯鄲子作碑文¶
　　　　司書仙¶
曹文&KR0078;本長安娼女姿艶絶倫尤工翰墨欲偶者請先¶
<pb:KR3k0041_WYG_007-19a>¶
投詩岷山任生詩曰玉皇殿前掌書仙一染塵心謫九¶
天莫怪濃香薫骨膩霞衣曽帶御爐烟女得詩曰真吾¶
夫也不然何以知吾事邪遂事之朝夕相攜微吟五年¶
忽對任曰吾本天上司書仙人以情愛謫人寰二紀将¶
歸子可偕行騰雲而去後以所居為書仙里¶
　曹氏夏侯氏世為婚姻故曹仁夏侯淵等並肺腑親¶
　舊貴重族門¶
　曹氏孫氏相為婚姻操以弟女配孫䇿之弟匡又為¶
<pb:KR3k0041_WYG_007-19b>¶
　子彰娶孫賁之女¶
　曹義宗妹有姿色富人姓向者願納錢百萬求婚義¶
　宗貪鏹遂以妻之¶
　曹夀字世叔娶班彪之女稱曹大家¶
　曹洪操從弟也一女有姿色荀粲聘焉¶
　　蕭曹　汝曹　劉曹　水曹　豪曹(劒/名)¶
　髙(角音髙渤海傒齊太公六代孫文/公子  之孫  以王父字為氏)¶
　　　不徑不竇¶
<pb:KR3k0041_WYG_007-20a>¶
髙柴字子羔執親之喪泣血三年未嘗見齒辟難而行¶
不徑不竇¶
　　　擊筑¶
髙漸離燕人善擊筑送荆軻入秦刺秦王軻死漸離後¶
以擊筑得幸置鉛筑中撲秦王不中誅之¶
　　　漂麥¶
髙鳯字文通居南陽以農畆為業而專精讀誦晝夜不¶
息妻嘗之田曝麥于庭令鳯䕶雞㑹暴雨鳯持竿誦經¶
<pb:KR3k0041_WYG_007-20b>¶
不覺潦水漂麥　後遂為名儒漢元和間教授西唐山¶
中¶
　　　刺姦¶
髙柔字文惠為刺姦令史夙夜匪懈擁膝抱文書而寢¶
　　　一代偉器¶
髙允字伯恭北魏人少孤有竒度崔宏見而異之曰髙¶
子黄中内潤文明外照必為一代偉器　孝文即位拜¶
中書令呼為令公嘗幸其第惟草屋數間布被縕袍帝¶
<pb:KR3k0041_WYG_007-21a>¶
曰古之清貧有如此乎賜帛五百匹粟千斛年九十八¶
　子忱字士和為長樂太守¶
　　　地上虎¶
髙昻字敖曹幼有壮氣龍唇豹頸姿體雄異常曰丈夫¶
當横行天下取富貴誰能端坐讀書作老博士耶　北¶
齊神武以為西南道大都督渡河祭河伯曰河伯水中¶
之神髙敖曹地上之虎¶
　　　浮磬之精¶
<pb:KR3k0041_WYG_007-21b>¶
髙琳字季珉其母嘗祓禊泗濵見一石光潤持以歸是¶
夜夢有仙告之曰石是浮磬之精必生令子後生琳¶
周文帝朝位上柱國　封犍為郡公¶
　　　真宰相¶
髙熲字昭𤣥隋文帝伐陳熲為元帥功加上柱國爵齊¶
國公執政柄殆二十年論者以為真宰相¶
　　　知人之鑒¶
髙孝基隋末為吏侍有知人之鑒見房𤣥齡曰異日必¶
<pb:KR3k0041_WYG_007-22a>¶
為偉器見杜如晦曰必任棟梁之重皆以子孫託之¶
　　　金鏡¶
髙馮字季輔唐貞觀初拜監察御史遷中書舍人嘗賜¶
鍾乳粉一劑曰汝進藥石之言朕以藥石相報　為吏¶
侍善銓叙人物帝賜金背鏡一以况其精鑒焉¶
　　　三世僕射¶
髙儉字士亷少敏慧隋薛道衡崔祖濬皆宿臣顯重與¶
為忘年友　唐貞觀中拜右僕射士亷三世居此官世¶
<pb:KR3k0041_WYG_007-22b>¶
榮其貴　六子履行審行真行得名¶
　　　鵰鶚出塵¶
髙適字達夫舉有道科唐肅宗朝從歌舒翰入朝拜左¶
拾遺　改太子詹事杜甫贈以詩云時來如宦達嵗晩¶
莫情踈又云當代論才子如公復幾人驊騮開道路鵰¶
鶚出風塵行色秋将晚交情老更親　後代崔光逺為¶
西川節度召拜散騎常侍甫贈詩云美名人不及佳句¶
法如何¶
<pb:KR3k0041_WYG_007-23a>¶
　　　知古¶
髙仲舒擢明經博通典籍與崔琳為中書舍人宋璟以¶
古事問仲舒今事問琳姚崇亦曰欲知古事問仲舒今¶
事問齊瀚¶
　　　旌表¶
髙崇文七世不異居開元中再表其門　髙霞㝢五世¶
不異居建中初旌表其門¶
　　　刻石紀功¶
<pb:KR3k0041_WYG_007-23b>¶
髙崇文有勇畧元和初劉闢叛蜀杜黄裳薦其才詔綂¶
兵討闢崇文卯受詔辰巳出師與闢戰於鹿頭山八戰¶
皆捷擒闢刻石紀功于鹿頭山　封南平郡王子承簡¶
除邢州刺史　霞㝢亦以從崇文討蜀功封威義郡王¶
　　　碧桃紅杏¶
髙蟾唐人累舉不第作詩云天柱數修搘白日天門幾¶
扇鎖明時陽春發處無根蔕須仗東風次第吹上主司¶
侍郎云天上碧桃和露種日邊紅杏倚雲栽芙蓉生在¶
<pb:KR3k0041_WYG_007-24a>¶
秋江上不向東風怨未開明年李昭知舉及第¶
　　　萬户侯封¶
髙年字明道倜儻豪偉不守小節每風月佳時賔朋宴¶
集酒酣氣壮浩歌慷慨泣下云使我當髙光時萬户侯¶
何足道哉¶
　　　南山三友¶
髙懌字文悦聞种放隱終南山懌亦築室豹子谷與張¶
山堯許勃號南山三友冦準薦之不起　宋仁宗賜號¶
<pb:KR3k0041_WYG_007-24b>¶
安素居士¶
　　　扶輦渡河¶
髙瓊宋景徳初契丹冦澶淵真宗親征瓊扶輦渡河凱¶
旋授檢校大尉封衛國王　諡烈武　子十四人皆教¶
以知書¶
　　　頥軒¶
髙君素作頥軒請山谷賦詩云辱莫辱多欲樂莫樂無¶
求人生强學耳萬古一東流¶
<pb:KR3k0041_WYG_007-25a>¶
　　　江西詩𣲖¶
髙荷字子勉宋元祐中太學生也與山谷往來谷與之¶
詩有云寒爐餘幾火灰裏撥隂何與髙元矩皆與江西¶
詩𣲖(見徐/俯)燕山平獻凱歌除直龍圖閣¶
　　　修學門庭¶
髙登字彦先漳浦名儒也志節髙亮少游太學宋靖康¶
中與陳東上書陳六賊之害　紹興中校文潮陽命題¶
譏切秦檜長流容州遂立祠於容州學宫有修學門庭¶
<pb:KR3k0041_WYG_007-25b>¶
𫝊於世¶
　齊髙固入晉師桀石投人曰欲勇者賈余餘勇(成/二)¶
　齊髙强曰三折肱知為良醫惟伐君為不可(哀十/三)¶
　髙賀公孫𢎞故人也揚𢎞之惡𢎞曰寜逢惡賔勿逢¶
　故人¶
　髙頥漢人與弟君實子文王一門三舉孝亷¶
　髙彪授書東觀靈帝詔東觀畫彪像以勸學者¶
　髙濟北魏人與邢穎李熈游雅號北朝四雋(北/史)¶
<pb:KR3k0041_WYG_007-26a>¶
　髙閎宋紹興中為司業上幸學命講泰卦賜三品服¶
　髙觀國字賔王號竹屋工詞有詞集名竹屋癡語¶
　　　女徳婚姻¶
　　　　名著金石¶
髙氏房嶙妻也筆畫遒麗不類婦人歐公云予集録已¶
博矣婦人筆畫著於金石者髙氏一人而已¶
　　　　死義¶
髙彦昭事李正已及李納拒命屠彦昭之家有女七嵗¶
<pb:KR3k0041_WYG_007-26b>¶
曰母兄皆不免何賴而生西向哭再拜就死徳宗聞之¶
驚嘆詔諡曰&KR0598;諸儒競為之誄¶
　　　　采徳義¶
髙允言婚姻之法曰古之婚者皆采徳義之門妙簡貞¶
嫻之女　将婚于邢氏游雅勸婚其族允不從游雅曰¶
人言河間邢不勝廣平游人自棄伯度我自敬黄頭(允/小)¶
(字/)¶
　　　　定氏族¶
<pb:KR3k0041_WYG_007-27a>¶
唐太宗以山東士人尚閥閱嫁娶必多取資人謂之賣¶
婚詔髙士亷韋挺岑文本責天下譜牒退新門進舊望¶
左膏梁右寒畯合一百九十三姓千六百五十一家為¶
九等號氏族志¶
　　　　女學士¶
髙越初舉進士文聲藹然鄂帥李簡賢之将妻以女越¶
賦鷂子詩而去雪爪星眸衆所歸摩天專待振毛衣虞¶
人莫謾張羅網未肯平原淺草飛後盧文進鎮上黨具¶
<pb:KR3k0041_WYG_007-27b>¶
禮幣致之辟為書記文進仲女才色俱有善屬文號女¶
學士以妻越擅名江表¶
　　　　榜下婚¶
髙宇應舉祈夢於邵武廣祐王廟得詩云碧瓦朱簷雲¶
外聳黄花六葉掌中開果登第娶黄司業女六娘碧瓦¶
朱簷乃髙宇也¶
　髙氏女飛梭落謝幼輿二齒¶
　髙瑾有深沈之量琅琊相何英髙其行以女妻之¶
<pb:KR3k0041_WYG_007-28a>¶
　韓文公娶髙氏¶
　&KR0466;準娶髙氏¶
　　登髙　攀髙　琴髙　曲彌髙¶
　毛(羽音魯西河&KR1334;周文王第八子封於毛以國為氏/傳云  衛毛  文之昭也周王使毛伯衛求金)¶
　　　囊錐脱穎¶
毛遂自薦於平原君曰賢士之處世若錐之處囊中其¶
末立見遂曰使早得處囊中乃穎脱而出　與俱至楚¶
定從而歸平原君曰毛先生一至楚使趙重九鼎大吕¶
<pb:KR3k0041_WYG_007-28b>¶
以三寸之舌强百萬之師乃以為上客¶
　　　詩學¶
毛亨治詩作詁訓傳以授毛萇萇為河間獻王博士時¶
稱亨為大毛公萇為小毛公萇封樂夀伯¶
　　　晝錦¶
毛遐字鴻逺漢明帝以為雍州刺史詔曰晝錦榮郷也¶
　　　捧檄¶
毛義廬江人以行義稱於郷里漢元和間張奉往候之¶
<pb:KR3k0041_WYG_007-29a>¶
府檄適至以為安陽令義捧檄而入喜動顔色奉心賤¶
之後其母死徵辟皆不就奉嘆曰徃日之喜為親屈也¶
　　　素屏几¶
毛玠字孝先為東曹掾與崔琰典選所舉皆清正之士¶
魏太祖以素屏風几錫又曰君有古人風賜以古人服¶
又曰真古所謂國之司直也位至尚書僕射　子機¶
　　　三葉擁麾¶
毛寳字碩真仕晉為廬江太守稱毛廬江自寳至其孫璩¶
<pb:KR3k0041_WYG_007-29b>¶
三葉擁麾¶
　　　倚玉¶
晉毛曽與夏侯𤣥共坐人謂蒹葭倚玉樹¶
　　　擒姦酒¶
毛鴻賔仕晉為青州刺史齎酒之藩逢盜刼飲之皆醉¶
并擒之因名曰擒姦酒¶
　　　羊&KR0245;絶味¶
毛修之字敬文晉宋間官于洛陽魏入洛修之自調羊¶
<pb:KR3k0041_WYG_007-30a>¶
&KR0245;薦魏尚書以為絶味獻之太武大悦以為太官令後¶
封南郡公¶
　　　律法¶
毛爽隋人受京房律法布管飛灰順月皆驗又每律生¶
五音十二律為六十音因而六之為三百六十音分直¶
一嵗之日以配其音¶
　　　廬山隱士¶
毛炳隱廬山得錢即沽酒嘗醉卧道旁有里正掖起之¶
<pb:KR3k0041_WYG_007-30b>¶
炳瞋目曰亟去毋撓予睡徙居南臺山題壁云先生不¶
此住千載惟空山¶
　　　東堂集¶
毛滂字澤民工詩有東堂集十二巻宋元祐中坡守杭¶
州滂為法曹秩滿辭去詞云今夜山深處斷魂分付潮¶
囘去坡曰郡僚有詩人而不知軾之罪也¶
　　　尚書後¶
毛國華字君寳仕宋為於潜令東坡捕蝗到其邑詩戲¶
<pb:KR3k0041_WYG_007-31a>¶
曰令君留滯生二毛飽聴衙鼓眠黄紬　又云尚書清¶
節衣冠後謂毛玠也¶
　　　鳯山八詠¶
毛維瞻字國鎮以詩鳴與趙清獻同里相得為山林之¶
樂宋元豐中出守筠州政平訟理時蘇穎濵謫筠州監酒¶
相與倡和有鳯山八詠山房即事十絶蘇詩云共喜新¶
蒭酒味醇官居休暇不須旬政成境内棠隂合訟息亭¶
中草色新不惜牛刀時一割已因鼷䑕發千鈞嵗成誰¶
<pb:KR3k0041_WYG_007-31b>¶
與公書考豈止江南第一人¶
　　　　女徳¶
　　荘子毛嬙麗&KR0078;人之所美註云古美女也¶
　　毛達可妻能詩寄夫云剪燭新封錦字書擬慿歸鴈¶
　　寄天隅經年不報干秦䇿不識如今舌在無¶
　　　燕毛　鴻毛　一毛　九牛毛¶
　　敖(宫音大譙國後顓/頊師  敖之)¶
　　　　錬丹井¶
<pb:KR3k0041_WYG_007-32a>¶
敖仙晉人即敖真人也失其名按方輿志敖嶺在江西¶
上髙縣北之五里即真人得道之處上有真人祠磨劒¶
石錬丹井下有冲真觀宋熙寜中樞密蒋之竒行部至¶
上髙寳嚴寺留詩云嘉節長岐路區區夢幻身何年一¶
舉腋仙去逐敖君¶
　　　詩評¶
敖陶孫字器之號臞庵懷才挾氣嘗有詩云蟠胷二萬¶
巻落筆五千言　宋寜宗朝進士及第慶元中韓&KR0465;胄¶
<pb:KR3k0041_WYG_007-32b>¶
用事貶趙忠定于永陶孫時處上庠以詩哭之云狼胡¶
無地歸&KR0078;旦魚腹終天痛屈原&KR0465;胄惡之編管嶺南¶
作詩評一章自魏晉至唐宋詩人皆有品題¶
　　盧敖(求仙/者)　叔敖　子敖　遊敖(敖與/遨同)¶
　勞(徴音逺武陽書蜀有/勞彦  為尚  大丞)¶
七歌¶
　羅(徴音初豫章城祝融之後妘/姓國  封宜  周末居長沙)¶
　　　湘中琳琅¶
<pb:KR3k0041_WYG_007-33a>¶
羅含字君章晉人幼孤為叔母宋氏所養及長有志尚¶
嘗晝卧夢一鳥文彩飛入口中自是藻思日新　謝尚¶
與為方外友曰湘中琳琅也　或曰荆楚竒材也　為¶
桓溫别駕於城西立茅舍以居織草為席布衣蔬食晏¶
如也溫曰此江左之秀　徵為尚書郎致仕囘家階庭¶
蘭菊叢生徳行之感也狄梁公表云採羅含致仕之蘭¶
　南恩有羅琴山以含嘗攜琴遊此也¶
　　　一門忠孝¶
<pb:KR3k0041_WYG_007-33b>¶
羅企生晉人為殷仲堪長史及桓𤣥跋扈仲堪走惟企¶
生從之路經家門其弟遵生牽其手曰家有老母揮淚¶
曰汝奉養不失子道一門之中有忠有孝亦復何恨¶
　　　逢鬼揶揄¶
羅崇羅友習鑿齒之舅也友出晉桓溫門下溫以其放¶
誕未用㑹有得郡者溫集僚佐餞之友獨後至溫怪問¶
友曰中路逢鬼揶揄云只見汝送人作郡不見人送汝¶
作郡始怖終慚不覺掩淚溫後以為襄陽太守¶
<pb:KR3k0041_WYG_007-34a>¶
　　　桂枝橋¶
羅公逺侍明皇秋宴取桂枝杖向空擲之為大橋色如¶
白金與同遊月宫¶
　　　賜金紫¶
羅珦唐徳宗朝為廬州刺史修學宫政教簡易有芝草¶
白雀之祥淮南節度杜祐上其狀賜以金紫服遷京兆¶
尹¶
　　　鑄錯¶
<pb:KR3k0041_WYG_007-34b>¶
羅紹威唐未為魏博節度使盡殺牙兵遂為朱溫所制¶
悔曰聚六州四十三縣鐵鑄一個錯字不成¶
　　　錢塘進士¶
羅隱唐末人工詩長於詠史舉進士不第詩云六載辛¶
勤九陌中却尋岐路五湖東名慚桂苑一枝緑鱠憶松¶
江滿筯紅浮世到頭須適性男兒何必盡成功惟應鮑¶
叔深知我他日蒲帆百尺風　初赴舉過鍾陵見營妓¶
雲英後一紀下第復見之雲英曰羅秀才尚未脱白隱¶
<pb:KR3k0041_WYG_007-35a>¶
詩云鍾陵醉别十餘春重見雲英掌上身我未成名英¶
未嫁可能俱是不如人　感春詩云江東日暖花又開¶
江東行客思悠哉髙陽酒徒半凋落終南山色空崔嵬¶
聖代也知無棄物侯門未必用非才滿船明月一竿竹¶
家在五湖歸去來錢塘人號爲羅江東　有湘南雜藁¶
　性傲睨少與桐廬章魯風齊名錢鏐辟為從事遷給¶
事中為發運使¶
　　　比紅兒¶
<pb:KR3k0041_WYG_007-35b>¶
羅虬與鄴隱齊名號三羅李孝恭籍中有紅兒善南聲¶
虬請之歌不答虬怒拂衣而去詰旦為絶句百篇號比¶
紅兒¶
　　　詩中虎¶
羅鄴詩中虎也唐光化中韋荘奏詞人才士時有遺賢¶
不沾一命於聖朝徒作千年之恨骨如李賀陸龜䝉羅¶
鄴方干賈島溫庭筠劉徳仁皆有竒才伏望追賜進士¶
及第贈補闕拾遺¶
<pb:KR3k0041_WYG_007-36a>¶
　　　虎符歸¶
羅向廬州人少貧困常投福泉寺隨僧飯二十年間持¶
節歸郷書僧房云二十年來此布衣鹿鳴西上虎符歸¶
故時賔從追前事到處松杉長舊圍野老共遮官路拜¶
沙鷗遥認隼旟飛春風一宿琉璃殿惟有泉聲愜素機¶
　　　犀帶之寵¶
羅處約字思純宋太宗朝知吳縣與王禹偁唱和日賦¶
五題上召至京師自命題試之以禹偁為右拾遺處約¶
<pb:KR3k0041_WYG_007-36b>¶
為著作郎皆直史館　和御製雪詩稱㫖賜緋特擇犀¶
帶寵之　蘇州童子劉少逸嘗與之聯句處約曰日移¶
竹影侵棋局少逸曰風送花香入酒樽¶
　　　金帶之寵¶
羅彧宋景徳中扈駕親征至澶淵與宰相參議軍務上¶
遣彧使金賜以錦衣金帶及錦旗繡八字云明時折桂¶
衣錦還鄉領本貫江州刺史¶
　　　白雲千頃¶
<pb:KR3k0041_WYG_007-37a>¶
羅畸字疇老宋元祐四年為滁州刺史或曰僻郡公曰¶
此歐公之醉鄉也庶子紫薇香泉萬斛以為供給琅琊¶
幽谷白雲千頃以為職田何謂貧僻邪　明年治廨宇¶
於堂前植蘭數十本記之曰蘭之徳有道君子也予之¶
於蘭猶賢朋友朝襲其馨暮擷其英攜書就觀引酒對¶
酌¶
　　　乘白騾¶
羅道成宋慶㦄中遊嶽題詩云白騾代步若奔雲閒人¶
<pb:KR3k0041_WYG_007-37b>¶
所至留詩迹欲知名姓問源流請㸔郴陽山下石後問¶
鄉人言有真人得道乘白騾行石壁上其迹至今存焉¶
　　　道學¶
羅從愿字仲素清介拔俗宋徽宗朝楊龜山倡道學京¶
南之士遊其門者數百人其潜思力行詣極者惟羅公¶
而已　敎學者讀書之法從容黙㑹於幽閒静一之中¶
超然自得於言書象意之表　程氏之學傳之楊時以¶
傳之仲素仲素傳之李侗侗傳之朱熹¶
<pb:KR3k0041_WYG_007-38a>¶
　　　此庵¶
羅㸃字春伯號此庵先生　宋淳熈中鄭僑侍讀㸃兼¶
侍講胡晉臣(闕/)　徳(闕/)除浙西提舉揚誠齋詩云山嶽¶
動揺増意氣詔書宣布舞羣黎　　官至樞密　諡文¶
恭¶
　　　筠心¶
羅之紀字國張號筠心居士瑞陽人　宋孝宗朝攝邑¶
雲夢因見雪壓庭竹賦詩云吾道非邪真可耻此君豈¶
<pb:KR3k0041_WYG_007-38b>¶
是折腰人棄官歸　遇方士授丹經修養法葺一室扁¶
以子午静逸成趣有易傳三巻文集二十巻¶
　羅茂衡宋人山谷贈以詩云嗟來茂衡學道如登¶
　羅孟郊官至翰林草屋數間曰翰林堂池曰洗硯池¶
　　　女徳¶
　　　　西幄奏曲¶
羅妙容秦始皇三年八月十五武夷君置酒㑹鄉人於¶
幔亭峯上仙女妙容為金師西幄奏賔雲石仙之曲¶
<pb:KR3k0041_WYG_007-39a>¶
　　　　蕚緑華¶
羅郁九疑山得道女也梁簡文時降黄門郎羊權家贈¶
權詩及火浣布金玉條脱　真誥云即蕚緑華也¶
　　　　焚裘¶
羅企生母胡氏桓𤣥常以羔裘遺之後桓𤣥反殺企生¶
胡氏聞之即焚裘¶
　　雀羅　越羅　爬羅　金叵羅¶
　何(商音滅盧江散周成王弟唐叔虞育孫韓王安為/秦所  子孫  處江湖間北音以韓為何遂為何)¶
<pb:KR3k0041_WYG_007-39b>¶
　　(氏/)¶
　　　太極仙侯¶
何侯以堯時隱蒼梧山慕長生五帝以藥一器與之使¶
投酒中一家三百口飲不竭以餘酒洒屋上拔宅上升¶
為太極仙侯¶
　　　仙籍¶
何鳯兒秦時仙人往天台山獻仙籍　武夷君㑹郷人¶
幔亭峯板師何鳯兒拊節板¶
<pb:KR3k0041_WYG_007-40a>¶
　　　公清第一¶
何逺字義方遷東陽太守疾强富如仇讎視貧細如子¶
弟豪右畏憚公清第一¶
　　　去思¶
何武字君公射䇿中甲科為郎後為九江守遷揚州刺¶
史所居無赫赫名去後常見思　漢成帝朝拜大司空¶
封汜陽侯　子况嗣為侯　弟並性清亷為潁川守名¶
次黄霸¶
<pb:KR3k0041_WYG_007-40b>¶
　　　春秋大義¶
何敞字文髙章帝朝為河南守寛和為政郡有寃獄以¶
春秋大義斷之百姓化其恩禮　修理銅陽四渠墾田¶
増三萬餘頃百姓賴其利吏民刻石頌功徳焉　拜侍¶
御史¶
　　　龍驤虎步¶
何進召董卓誅宦官陳琳曰将軍龍驤虎步此猶鼔洪¶
爐燎毛髪耳今反借外助是倒持干戈授人以柄進不¶
<pb:KR3k0041_WYG_007-41a>¶
能用¶
　　　公羊墨守¶
何休字邵公精研六經漢靈帝朝陳蕃辟之以春秋¶
駁漢事六百餘條妙得公羊本旨作公羊墨守左氏¶
膏肓穀梁廢疾¶
　　　傅粉¶
何晏字平叔美姿容魏文帝疑之以為傅粉夏月賜熱¶
湯餅拭汗而容愈潔¶
<pb:KR3k0041_WYG_007-41b>¶
　　　薦門下士¶
何祗蜀先主時初為太守楊洪門下書佐洪幸其有才¶
䇿不數年祗為廣漢守朝㑹祗洪同坐洪曰君馬何駛¶
祗曰故吏馬不敢駛但明府為著鞭耳¶
　　　日食萬錢¶
何曽字穎考&KR0490;之子性奢豪日食萬錢猶云無下著處¶
大官所供烝餅上不拆十字不食　人以小紙為書敕¶
記室勿報　傅𤣥曰昔稱曽閔今有荀何¶
<pb:KR3k0041_WYG_007-42a>¶
　　　八公同辰¶
晉武帝以何曽為司徒司馬孚為太宰鄭冲為太傅司¶
馬望為太尉荀顗為司空石苞為司馬陳騫為大将軍¶
王祥為太保所謂八公同辰攀鱗附翼者也　長子遵¶
次子邵¶
　　　雙鸞¶
何邵奢豪有父風與王濟同為侍中傅咸贈詩云雙¶
鸞遊蘭渚子&KR0302;　姪嵩綏¶
<pb:KR3k0041_WYG_007-42b>¶
　　　萬夫之望¶
何充字次道王導妻妹子也導以麈尾拂床與之共坐¶
曰此君坐也後導與庾亮言於成帝曰何充器局志槩¶
有萬夫之望宜為老臣之副社稷無虞矣好釋氏謝萬¶
譏之曰二何(充/準)佞於佛二郗(愔/曇)謟於道成帝朝與庾¶
氷參録尚書事贈司空¶
　　　大志良材¶
何無忌東海人少有大志與劉裕等起義兵討滅桓𤣥¶
<pb:KR3k0041_WYG_007-43a>¶
　義熈中遷江州刺史與盧循戰敗厲聲曰取蘇武節¶
來躬執督戰握節而死¶
　　　琴書自娛¶
何琦字方倫東晉末養志衡門耽翫典籍以琴書自娛¶
公府辟命皆不就善養性老而不衰年八十二卒¶
　　　南學¶
何尚之字彦徳宋元嘉中為丹陽尹立宅南郊外設學¶
以聚生徒徐秀等來遊謂之南學王球云西河之風未¶
<pb:KR3k0041_WYG_007-43b>¶
墜在家常著鹿皮㡌雅道自居以尚書令致仕居方山¶
著遐居賦以明所志　子偃¶
　　　五世尚書¶
何偃之子戢字惠景惠景子昌禹昌禹子敬容五世為¶
吏部尚書　敬容久處臺閣詳悉晉魏以來故事謝郁¶
致書云囘豐貂以步文昌聳髙蟬而超武帳¶
　　　孝隱士¶
何㸃字子晳偃之姪事親至孝長絶婚宦遨遊人間不¶
<pb:KR3k0041_WYG_007-44a>¶
簪不帶以人地並髙無所與屈公卿敬下之或乘柴車¶
躡草屩恣心所適世論以㸃為孝隱士弟𦙍為小隱士¶
　　　鹿皮巾¶
何㸃與梁武帝有舊詔以鹿皮巾召之引入華林園賜¶
以詩酒恩禮如舊拜為侍中起捋帝鬚曰乃欲臣老子¶
辭疾不起　竟陵王子良於法輪寺見之遺㸃嵇叔夜¶
酒杯徐景山酒鐺¶
　　　三髙¶
<pb:KR3k0041_WYG_007-44b>¶
何𦙍字子季遊㑹稽居若邪山雲門寺二兄求㸃並棲¶
遁世號㸃為太山𦙍為小山求曰東山是謂何氏三髙¶
　　　白衣尚書¶
𦙍居雲門梁武帝踐祚詔拜為光禄大夫遣王杲之諭¶
意𦙍曰吾年五十七月食四斗米不盡何容復有宦情¶
杲之還奏詔給白衣尚書禄辭不受遷居秦望山别為¶
小閣寝處其中已而山發洪水獨所居室巋然太守王¶
元簡命記室鍾嶸作瑞堂頌刻石旌之　年八十六卒¶
<pb:KR3k0041_WYG_007-45a>¶
　　　詠梅¶
何遜字仲言梁天監中作揚州法曹廨舍有梅花一株¶
遜吟咏其下後居洛思梅因請再任及抵揚梅花方盛¶
對花彷徨終日　與隂鏗俱以能詩名號隂何　與劉¶
摽並有重名號何劉¶
　何長瑜與羊璿之等為文章四友亦號羊何(見荀/姓)¶
　　　代民輸租¶
何敬叔仕梁為長城令清亷不受禮遺夏節至忽榜門¶
<pb:KR3k0041_WYG_007-45b>¶
受餉數日中得米二千斛悉以代貧人輸租　　子思澄¶
　　　人中爽爽¶
何子朗字世明與何遜何思澄俱擅文名時謂東海三¶
何子朗最多又曰人中爽爽何子朗¶
　　　去學省親¶
何蕃事親至孝唐徳宗朝居大學二十年請每歲一歸省¶
侍父母不許間二嵗歸又不許居五嵗慨然以親且老¶
揖諸生去　初朱泚反諸生将從亂蕃正色叱之故六¶
<pb:KR3k0041_WYG_007-46a>¶
館之士無受汙者(卓行/傳)¶
　　　焚榷茶詔¶
何易于唐徳宗時為益昌令時鹽鐵官榷茶詔下無敢¶
隱者易于自焚其詔曰吾敢愛一身而移禍于民乎¶
　　　薄宦¶
何邕為少府杜甫有别邕詩云生死論交地何由見一¶
人悲君隨燕雀薄宦走紅塵　又有何少府覔榿木栽¶
一詩¶
<pb:KR3k0041_WYG_007-46b>¶
　　　同道¶
何堅以文學知名韓愈有送堅序云何於韓同姓為近¶
堅以進士舉於吾為同業在大學也吾為博士堅為生¶
生於博士為同道¶
　　　白衣御史¶
何羣宋仁宗時人耆古好學善激揚議同舍人目為白¶
衣御史　賜號安逸居士¶
　　　三鳯¶
<pb:KR3k0041_WYG_007-47a>¶
何&KR1643;字文縝與兄棠弟榘號三鳯宋政和五年登第後¶
十二年大拜從欽宗幸大金軍營不食而死詩云人生¶
㑹有死遺恨滿乾坤¶
　　　龍泉¶
何執中字伯通處州龍泉太縣有靈溪䜟云沙洲到寺¶
上龍泉出宰相沙洲到寺前龍泉出狀元　宋徽宗朝¶
執中為相劉知新為狀元以應之政和六年封榮國公¶
諡正獻¶
<pb:KR3k0041_WYG_007-47b>¶
　　　三桂堂¶
何造之子絳侯孫修輔曽孫格非三世登第家有三桂¶
堂¶
　何顒與陳蕃李膺善有聲荆豫之域後為董卓所害¶
　何亮宋二十四賢中人(見邊/肅)¶
　何覬與江西詩𣲖(見徐/情)¶
　隋何妥入蜀致金帛巨富號西州大賈　後為國子¶
　祭酒¶
<pb:KR3k0041_WYG_007-48a>¶
　　　女徳婚姻¶
　　　　玉樓十二¶
西王母姓何氏字婉妗一字大虚又云龜臺金母居崑¶
崙之圃閬風之苑玉樓十二𤣥臺九層左帶瑶池右環¶
翠水漢武時以七夕日降承華殿進蟠桃七顆李欣王¶
母歌云武皇齋戒承華殿端拱須臾王母見霓裳照耀¶
麒麟車羽蓋淋漓孔雀扇(云云/)顧謂侍女董雙成酒闌¶
可奏雲和笙紅霞白日催不動七龍五鳯紛相迎¶
<pb:KR3k0041_WYG_007-48b>¶
　第三女華林字容君為南極元君紫微夫人治太丹¶
　宫¶
　十三女媚蘭為雲林右英夫人嬪上清左卿許真人¶
　三十女青娥為紫微左官夫人¶
　二十三女瑶&KR0078;為雲華上宫夫人¶
　小女玉巵¶
　　　　擇婿¶
何承天為中丞有女擇對劉秀之方十嵗異於羣兒承¶
<pb:KR3k0041_WYG_007-49a>¶
天雅相知器¶
　何英為琅琊相魏髙諲敦厚少華英髙其行妻以女¶
　何㸃娶魯國隱士孔嗣女不與相見别室處之¶
　何無忌劉牢之之甥也酷似其舅¶
　何遷之娶王敬𢎞女(南/史)¶
　何洵直娶滕達道長女(見滕/氏)¶
　何氏妻李澣(五代/時人)¶
　　隂何　誰何　蕭何　常何¶
<pb:KR3k0041_WYG_007-49b>¶
　和(商音仲汝南之堯/時和  和叔  後)¶
　　　棟梁材¶
和嶠字長興晉人庾敳見之曰森森如千丈松雖磥砢¶
多節施之大厦有棟梁之用　為中書令帝深器重之¶
專車而坐　家富性吝杜預以為有錢癖¶
　　　登庸衣鉢¶
和凝字成績五代時舉進士名居十三後知舉選范質¶
亦居十三謂之曰以傳老夫衣鉢後厯官皆與凝同作¶
<pb:KR3k0041_WYG_007-50a>¶
詩云從此廟堂添故事登庸衣鉢亦相傳嘗舉進士李¶
澣及大拜澣草制盡取去閣中器皿留詩云座主登庸¶
歸鳯閣門生批詔立鼇頭玉堂舊閣多珍玩可作西齋¶
潤筆不¶
　　　定樂¶
和峴宋乾徳初位太常用上黨黍累尺校律定雅樂¶
　　　草詔精思¶
和㠓宋至道初遷右正言獻歌詩稱㫖上謂宰相子有¶
<pb:KR3k0041_WYG_007-50b>¶
文采如和㠓者不可得也知制誥毎草詔閉户精思徧¶
討羣籍而後成也¶
　　　婚姻¶
　　　　擇婿¶
和凝少負才名賀瓖謂諸子曰和凝志義之士後當富¶
貴爾謹事之因妻以女後果為相¶
　　天和　春和　雲和瑟　羲和　張志和¶
　柯(商音今齊陽柯吳仲雍五世孫柯相/之後  常州  山即柯相所治之處)¶
<pb:KR3k0041_WYG_007-51a>¶
　　　石篆¶
柯蕚宋太平興國七年遇一僧往萬嵗山指古松下掘¶
之得石篆乃寶公記國祚綿逺之文¶
　　　異鵲¶
柯仲常宋神宗朝通判潭州以救饑得民有異鵲棲其¶
㕔事仲常去鵲亦送之東坡賦柯侯異鵲一章柯侯古¶
循吏悃愊真無華臨漳所全活數等江干沙仁心格異¶
族兩鵲棲其衙但恨不能言相對空楂楂善惡以類應¶
<pb:KR3k0041_WYG_007-51b>¶
古語良非誇君㸔彼酷吏所至號鬼車¶
　柯崇(一作/桓崇)與曹松等號五老榜¶
　柯益孫唐末為南兗州典籖¶
　柯穎宋人官至尚書¶
　　庭柯　爛柯　南柯　珊瑚柯¶
　戈(宫音/臨海)¶
　　枕戈　揮天戈　逐日戈¶
　過(夏時過/國之後)¶
<pb:KR3k0041_WYG_007-52a>¶
過之一仕宋為秘丞宰剡縣陳古靈詩云賢哉過縣尹¶
徳政是吾師萬事無鋒穎一心惟孝慈(云云/)¶
九麻¶
　麻(商音/上谷)¶
麻建後漢人註論語¶
麻秋石勒将威名可止兒啼¶
麻溫宋天禧中為太子中允直集賢院¶
麻九疇字知幾三嵗識字七嵗能作大字徑數尺號神¶
<pb:KR3k0041_WYG_007-52b>¶
童仕大金為太常慱士(金/志)¶
　　　水晶宫¶
麻婆女仙也盧杞少時與婆同賃居廢宅婆為之議婚¶
後三日有女子輜軿降空呼婆付藥二丸斸地種之生一¶
葫蘆大如甕婆以刀劃而為二與杞各處其一風雲忽¶
起騰空而上至女所入水晶宫中女命杞坐曰吾太隂¶
夫人也郎君願留此乎地仙乎宰相乎杞曰留此為上¶
願女即為奏帝朱衣使來宣命杞大呼曰人間宰相女¶
<pb:KR3k0041_WYG_007-53a>¶
失色令婆急領回推入葫蘆中却至舊居麻婆葫蘆俱¶
不見¶
　　　麟脯行酒¶
麻姑七夕日降蔡經家貌似十八九嵗女子衣有文章¶
而非錦綉進金盤玉杯擘麟脯行酒自言見東海三為¶
桑田蓬萊水亦淺矣以米擲地皆成丹砂王方平笑曰¶
吾了不喜作此狡獪也麻姑手似鳥𤓰蔡經心想好爬¶
背痒方平知之使神人鞭其背後有人題麻姑壇云五¶
<pb:KR3k0041_WYG_007-53b>¶
百年來别恨多東征重得見青娥擘麟方擬窮歡飲無¶
奈傍人背痒何(仙/傳)麻姑壇在撫州顔真卿作記¶
　　胡麻　絲麻　白麻　漚麻¶
　車(角音禁京兆號漢武詔田千秋乘小車/出入  中時  車丞相子孫因以為氏)¶
　　　一言取相¶
車千秋本姓田漢武帝朝以一言寤意取宰相封侯世¶
未之有也　女妻徐仁¶
　　　囊螢¶
<pb:KR3k0041_WYG_007-54a>¶
車𦙍字武子篤學不倦夏月囊螢讀書　謝安每遊集¶
輙開筵待之　晉大元中領國子博士遷吏部尚書¶
　　河車　雪車詩　五車書　阿香車¶
　巴(徵音以髙平氏巴/子國  國為)¶
　巴寜戰國時人公孫痤曰决利害而使三軍不惑者¶
　寜之力也賜錢十萬¶
　巴茂東漢人受書於丁鴻精通大義¶
　巴肅字恭祖漢黨錮八顧中人¶
<pb:KR3k0041_WYG_007-54b>¶
　巴祗字敬祖為揚州刺史在官不迎妻子夜侍暗坐¶
　不燃官燭¶
　　　女徳¶
巴寡婦清其先得丹宂數世擅其利家財不貲寡婦能¶
世其業秦始皇以為貞婦而客之為築懷清臺¶
　　三巴　漢巴　欒巴¶
　家(角音家京兆後周/大夫  父之)¶
　　　清約¶
<pb:KR3k0041_WYG_007-55a>¶
家退翁東坡同年丈也宋元豐中知懷安軍坡送以詩¶
云退翁守清約霜菊凄餘馨¶
　　　棣蕚相輝¶
家□字仲本西蜀名士也宋朝以明經冠上庠　兄抑¶
以廷對中甲科棣蕚相輝為盛¶
　　　雛鳯¶
家安國字復禮初任敎授東坡以詩送歸蜀云岷峨有¶
雛鳯梧竹養修翎山谷贈詩云家侯口吃善著書常願¶
<pb:KR3k0041_WYG_007-55b>¶
執戈王前驅朱紱蹉跎晩監郡吟弄風月思天衢¶
　　通家　喚西家　付酒家¶
　查(商音/濟陽)¶
　　　好學¶
查文徽南唐人好學刻苦手冩經史數百巻　為兵部¶
尚書　子元方歸宋擢殿中侍御史¶
　　　海陵望族¶
查道字湛然性至孝鑿氷求鯉以養母竹間見一蹄金¶
<pb:KR3k0041_WYG_007-56a>¶
而掩之徙居海陵純厚長者以文行稱於時為海陵望¶
族　仕宋擢賢良科¶
　查籥與李浩等為五賢¶
　　　婚姻¶
查文徽女妻朱元後為周景所害批云只斬朱元妻不¶
斬文徽女¶
　花(宫音/東丘)¶
　　　花卿¶
<pb:KR3k0041_WYG_007-56b>¶
花驚定驍勇過人唐上元初段子璋反于蜀時崔光逺¶
為成都尹驚定為牙将討平之杜甫詩云成都猛将説¶
花卿學語小兒知姓名　家東館鎮至今廟食宋朝封¶
忠應公¶
　花季睦仕唐為倉部員郎¶
　　刋花　　坐花　頃刻花¶
　沙(宫音/汝南)¶
沙世堅宋人素號武勇守宜州平劇賊一路賴之¶
<pb:KR3k0041_WYG_007-57a>¶
　　量沙　鷗沙　風沙¶
　佘¶
　佘欽仕唐為大學博士¶
　佘安裕宋咸淳中廷對進士第二人¶
　¶
　¶
　¶
　¶
<pb:KR3k0041_WYG_007-57b>¶
　¶
　¶
　¶
　¶
　¶
　¶
　¶
　氏族大全卷七¶
