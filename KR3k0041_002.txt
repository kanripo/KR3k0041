# -*- mode: mandoku-view; -*-
#+TITLE: 氏族大全
#+DATE: 2015-08-24 23:31:54.978329
#+PROPERTY: ID KR3k0041
#+PROPERTY: BASEEDITION WYG    
#+PROPERTY: JUAN 卷二
<pb:KR3k0041_WYG_002-1a>¶
欽定四庫全書¶
　氏族大全卷二¶
四江¶
　江(商音江濟陽楚顓頊𤣥孫伯益之後/封於  後為  所滅子孫以國為氏)¶
　　　說客¶
江乙說安陵君曰以財交者財盡而交絶以色交者華¶
落而交渝是以嬖女不敝席寵臣不敝軒¶
　　　子孫博士¶
<pb:KR3k0041_WYG_002-1b>¶
瑕丘江公受詩書春秋於申公以詩授韋賢以春秋授¶
榮廣子孫皆博士¶
　　　奇士¶
江充為人魁岸漢武異之曰燕趙固多奇士拜直指繡¶
衣使者　治巫蠱獄迫促衛太子太子斬之¶
　　　巨孝¶
江革字次翁齊郡人事母自輓車鄉里稱之曰江巨孝¶
舉孝㢘遷諫議大夫告歸漢元和中詔齊相以見穀千¶
<pb:KR3k0041_WYG_002-2a>¶
斛賜巨孝由是名聞天下¶
　　　爇雞¶
江逌字道載晉殷浩北伐請為諮議參軍擊姚襄逌取¶
雞數百以繩連之繫火於足飛集襄營因其亂擊之¶
從子績有志氣為南郡相遷御史中丞¶
　　　江左馳聲¶
江統字應元静黙有逺志時語曰嶷然稀言江應元¶
晉惠朝為太子洗馬作徙戎論以警朝廷　史賛云霦¶
<pb:KR3k0041_WYG_002-2b>¶
統兄弟江左馳聲彬彬藻思卓冠羣英　子思𤣥　思¶
悛¶
　　　夢筆¶
江淹字文通年十三孤貧賣薪以養母於樵所得蟬冠¶
一具母曰此汝休徵也可留待得侍中時著之後果如¶
其言少以文章顯晚節微退云為宣城太守時罷歸泊¶
禪靈寺渚夢張景陽謂曰前以匹錦相寄今可見還探¶
懷中得數尺與之此人大恚曰那得割截都盡顧見丘¶
<pb:KR3k0041_WYG_002-3a>¶
遲曰餘此以遺君自是淹文章躓矣　又少時夢人授¶
以五色筆自是文藻日新後宿冶亭夢郭璞曰吾有筆¶
在卿處多年可見還淹乃探懐中得筆還之後為詩絶¶
無美句時人謂之才盡　嘗作别賦云春草碧色春水¶
緑波送君南浦傷如之何　齊武帝朝除侍郎王儉謂¶
曰卿年三十五已作中書侍郎何憂不至尚書所謂富¶
貴卿自取之　梁天監中遷金紫光禄大夫封醴陵侯¶
　　　御龍騁驥¶
<pb:KR3k0041_WYG_002-3b>¶
江革字休映(一作/休明)少孤貧弟兄自相訓朂俱詣太學補¶
國子生舉髙第王融謝眺雅相敬重眺嘗過革時大雪¶
革敝絮單席而耽學不倦眺脫所著𥜗併手割半氊與¶
革充卧席而去　梁建安王為雍州刺史以革為記室¶
參軍革弟觀同為記室沈約任昉與書云卿昆季可謂¶
御雙龍於長途騁騏驥於千里¶
　　　刻燭賦詩¶
江拱與蕭文琰丘令楷等並以文稱竟陵王夜集賦詩¶
<pb:KR3k0041_WYG_002-4a>¶
約四韻刻燭一寸而成又共擊鉢立韻響絶而成(南/史)¶
　　　觀書秘閣¶
江子一仕梁為侍郎啓求觀書秘閣武帝許之有勅直¶
華林省　侯景反與二弟子四子五同死國難　追諡¶
子一曰義子　子四曰毅子　子五曰烈子¶
　　　狎客¶
江總字總持蒨之孫也少孤依外氏故杜詩云江總外¶
家養　仕陳為尚書侍後主遊宴後庭多為艷詩與孔¶
<pb:KR3k0041_WYG_002-4b>¶
範陳聘等十餘人謂之狎客　劉禹錫詩云南朝詞臣¶
北朝客歸來惟見秦淮碧池臺竹樹三畆餘至今人道¶
江家宅¶
　　　江髙齊名¶
江文蔚字君章後唐長興二年盧華榜下進士八人文¶
蔚張沅吳承範湯鵬范禹偁五人為學士　後歸南唐¶
為御史對仗彈馮延已常夢錫大言曰白麻雖佳要不¶
如江文蔚一疏　與髙越俱以能賦擅名江表¶
<pb:KR3k0041_WYG_002-5a>¶
　　　抗疏¶
江公望字民表宋徽宗朝除左司諫與王縉並以風節¶
著抗節極論時政為陳上堯舜之道累數百言有云一¶
池四監未知其孰守十羊九牧未知其孰從陛下不¶
以先入已信之言宿於心不以未入遽告之言拒於耳¶
决事如析薪從理如破竹上稱奇者數四曰卿文采¶
甚奇¶
　　　氣節¶
<pb:KR3k0041_WYG_002-5b>¶
江萬里號古心文章氣節當代推敬宋咸淳中拜右相¶
閒居值大元革命之際赴水死　弟萬頃號古崖¶
　　　女徳婚姻¶
　　　　解珮¶
江妃二女不知何許人出遊江濵逢鄭交甫解珮二珠¶
與之交甫受而懐之行數十步女不見珮亦隨失(韓詩/外傳)¶
　　　　梅妃¶
江氏女名采蘋唐開元中選入宫性愛梅明皇戲名曰¶
<pb:KR3k0041_WYG_002-6a>¶
梅妃吹白玉笛作驚鴻舞(遺/事)¶
　　　　金盤㯽榔¶
江嗣女妻劉穆之穆之微時苦貧嘗往妻家食畢求㯽¶
榔江之兄弟曰君常飢何須此後為丹陽令召妻兄弟¶
以金盤貯㯽榔一斛以進¶
　　　　我顧伊¶
江霦娶諸葛恢長女此女初適庾亮之子會㑹死改適¶
霦次女適羊楷楷子衡娶鄧攸女于時謝尚求婚其小¶
<pb:KR3k0041_WYG_002-6b>¶
女恢云羊鄧是平婚江家我顧伊庾家伊顧我¶
　　　　風流江郎¶
江斆字叔文湛之孫為丹陽丞袁粲嘆曰風流不墜正¶
在江郎　齊孝武謂謝莊曰此小兒當為名器尚臨汝¶
公主三子　蒨字彥標　曇字彥徳　禄字彥遐皆為¶
梁顯官¶
　　　　舅氏鍾愛¶
江總之母蕭氏總少依外家舅蕭勵鍾愛之曰爾神采¶
<pb:KR3k0041_WYG_002-7a>¶
英拔後世當出吾右¶
　　西江　濯錦江　烏江　曲江¶
　龎(宫音後始平封周文王子畢公/髙之  支子  於龎鄉因氏焉)¶
　　　兵法¶
龎㳙魏人與孫臏同學兵法後與臏戰臏使人斫大樹¶
白而書之曰龎㳙死此樹下㳙夜至伏兵起戰敗智窮¶
自剄¶
　　　宰相器¶
<pb:KR3k0041_WYG_002-7b>¶
龎參字仲逺漢安帝朝為漢陽太守郡人任棠有奇節¶
參往候之棠抱兒當户以一盂水拔大本薤獻之參曰¶
水者欲吾清也拔大本薤者欲吾擊強宗也抱兒當戸¶
者欲吾開門恤孤也　虞詡薦之有宰相器¶
　　　鹿門採藥¶
龎徳公居峴山之南平生不入城府劉表問曰先生不¶
肯受官禄何以遺子孫曰世人遺之以危我遺之以安¶
　司馬徳操嘗謁之值其上冢徑入其室妻子羅拜堂¶
<pb:KR3k0041_WYG_002-8a>¶
下命速作黍徐元直當来乃設具須臾徳公還直入相¶
就不知何者為客也　諸葛亮每造之獨拜床下徳公¶
初不令止　漢建安中攜妻入鹿門山採藥不返(逸民/傳)¶
　從子統¶
　　　鳳雛¶
龎統字士元南州士之冠冕也蜀先主使守耒陽令不¶
治魯肅曰士元非百里之才處之治中别駕之任始當¶
展其驥足耳　少樸鈍惟徳公司馬徽重之徳公以為¶
<pb:KR3k0041_WYG_002-8b>¶
鳳雛¶
　　　陶令故人¶
龎通之淵明故人也王𢎞欲識淵明而不能致乃命通¶
之齎酒於栗里半道以邀之¶
　　　造禪¶
龎居士名藴深造禪理嘗參馬祖祖云待汝一口吸盡¶
西江水却道居士大悟¶
　　　貧宰相¶
<pb:KR3k0041_WYG_002-9a>¶
龎籍字醇之宋明道中召拜殿中侍御史孔道輔曰龎¶
君可謂天子御史與程文惠同戊子生程已貴而籍尚¶
小官程戲之曰君乃小戊子慶厯中龎大拜程以書賀¶
云今日大戊子却為小戊子矣　年七十六致仕家居¶
讀書自娛賦詩云田園貧宰相圖史舊書生　封潁公¶
　諡莊敏¶
　　　聾醫¶
龎安常黄州人善醫而聾然甚穎悟以指畫字示之深¶
<pb:KR3k0041_WYG_002-9b>¶
㑹人意東坡嘗戲之曰余以手為口君以眼為耳¶
　魏龎徳號白馬将軍以戰死諡壯侯¶
　　　女徳婚姻¶
　　　　孝養¶
龎盛女為姜詩妻養姑篤孝姑好飲江水汲不時至詩¶
怒逐之龎氏止於鄰家紡績供養(見姜/氏)¶
　　　　坐逝¶
龎居士女名靈照以賣竹漉籬自給後得道日中坐居¶
<pb:KR3k0041_WYG_002-10a>¶
士之坐而逝¶
　　　　師友婚¶
龎直温博學范景仁少受學焉後直温之子昉卒於京¶
公娶其女為孫婦養其妻子終身¶
　逄(宫音陵長樂齊夏殷諸侯有逄/公伯  封於  其子孫因氏焉)¶
　　　代君任患¶
逄丑父齊大夫齊侯戰敗丑父與易位晉韓厥獲之卻¶
子将戮之呼曰自今無有代其君任患者乃免之¶
<pb:KR3k0041_WYG_002-10b>¶
　　　掛冠城門¶
逄萌字子慶初為亭長擲楯嘆曰大丈夫安能為人役¶
哉遂去之　王莽専政萌謂友人曰三綱絶矣不去禍¶
将及身即解冠掛東都城門歸将家屬浮海　光武連¶
徵不起¶
　雙(宫音魏始平士顓頊之後封于雙蒙城因氏/焉後  有雙  洛為凉州刺史號天水公)¶
五支¶
　支(徵音胡邵陽今支雄傳云其先/月支  人也  琅琊有支氏)¶
<pb:KR3k0041_WYG_002-11a>¶
　　　講經¶
晉支遁字道林天竺人與許詢講維摩經杜詩云空忝¶
許詢輩難酬支遁詞¶
　　　天下博知¶
支謙受業於支亮亮受業於支懴世稱天下博知不出¶
三支¶
　　　白鵲之異¶
支叔才至孝母亡廬墓有白鵲止其旁唐髙宗表異其¶
<pb:KR3k0041_WYG_002-11b>¶
門¶
　郗(角音作山陽/一讀  卻)¶
　　　儒雅著名¶
晉郗鑒字道徽漢御史大夫慮之孫博覽經籍躬耕隴¶
畆吟詠不倦以儒雅著名與王導受遺詔輔少主拜司¶
空諡文成二子　曇　愔¶
　　　修褉成詩¶
郗曇字重熈為中書郎中遷御史中丞　永和修褉成¶
<pb:KR3k0041_WYG_002-12a>¶
五言一首(見王/姓)郗愔字方回襲父爵南昌縣公徵拜門¶
下中書侍郎　有三子超融冲¶
　　　入幕之賔¶
郗超字景興少卓犖不羈父愔好聚斂積錢數千萬超¶
一日散與親故俱盡　桓温辟為府掾府中語曰髯參¶
軍短主簿能令公喜能令公怒超多鬚而王珣短也¶
桓温入朝謝安與王坦之詣温温令超卧帳中聴客語¶
風動帳開安笑曰郗生可謂入幕之賔矣¶
<pb:KR3k0041_WYG_002-12b>¶
　　　伊川田父¶
唐郗士美字和夫張九齡稱之自拾遺七遷至中書舍¶
人還東都徳宗召拜學士不就世髙其節¶
　　　女徳婚姻¶
　　　　坦腹東床¶
郗鑒嘗使門生求婚於王導導使遍觀東廂子弟一人¶
獨坦腹東床訪之乃王逸少遂妻之¶
　　　　戒弟勿至¶
<pb:KR3k0041_WYG_002-13a>¶
王右軍郗夫人戒二弟曰王家見汝輩来平平耳可毋¶
煩復至也¶
　　　　乗果生天¶
郗氏夫人梁武帝妻也梁王作懴郗氏得以生天¶
　施(徵音施吳興五魯惠公子施父/尾生  伯公  代孫因氏焉)¶
　　　兵學得禄¶
魯施氏二子一好學一好兵皆以得禄孟氏二子效之¶
而皆以得禍(列/子)¶
<pb:KR3k0041_WYG_002-13b>¶
　　　執經聖門¶
施之常字子恒孔子弟子魯人也贈乗氏伯封臨濮侯¶
賛曰開國乗氏有徳斯彰參稽百行賛理三綱¶
　　　論經石渠¶
施讎字長卿從田王孫受易梁丘賀薦之拜為博士與¶
諸儒論難五經同異於石渠閣　以經授張禹¶
　　　修道上昇¶
施芩字太玉棲紫玉府修道晉寧康二年御蒼虬上昇¶
<pb:KR3k0041_WYG_002-14a>¶
　　　蓋竹山¶
施真人名存洽隠蓋竹山在衢州仙都縣天下第二福地也¶
　　　朝士執經¶
施士匄在太學十九年為博士韓愈銘其墓云先生明¶
毛詩通春秋左氏傳朝士大夫從而執經考疑者踵于¶
門　子友直縣簿　次友諒齋郎¶
　　　文有古風¶
施師㸃字聖愈十嵗通六經十二嵗能文宋紹興中入¶
<pb:KR3k0041_WYG_002-14b>¶
太學髙公閌為司業見公文嘆其深醇有古風　孝宗¶
淳熈中樞宻院事搜訪人才手書置夾袋中薦胡晉臣¶
有廊廟器後果大用公執政柄既久果於引去疏凡五¶
上識者韙之謂進退之義合於時中¶
　　　心算¶
施文慶陳後主時為中書舍人心算口占應時條理¶
　　　進中興雅頌¶
施鍔婺州人宋紹興中進中興頌紹興雅十篇詔免文¶
<pb:KR3k0041_WYG_002-15a>¶
解進士及第¶
　　　文帶之寵¶
施鉅宋紹興中與宋樸鄭仲熊同日遷侍郎受詔日易¶
服謝樸鉅緋仲熊緑賜毬文帶¶
　　　女徳¶
　　　　東西施¶
越女姓施住東者曰東家施住西者曰西家施東醜而¶
西妍(寰宇/記)¶
<pb:KR3k0041_WYG_002-15b>¶
　　達施　先施　設施　嬙施¶
　皮(徵音/齊詩)　(天水有漢有皮容受蒲昌/後漢  皮究為諫議大夫)¶
　　　賦桃花¶
皮日休唐文士也有桃花賦九諷七愛諸篇　黄巢入¶
長安日休孟浩然皆隠於鹿門山有鹿門草隠書序云¶
不醉則游不游則息息於道思其所未至息於文慙其¶
所未用故復草隠書焉　自戲曰醉士又曰酒民作酒¶
箴食箴　歸氏子有詩嘲之云八片尖斜砌作毬火灰¶
<pb:KR3k0041_WYG_002-16a>¶
撏之水中揉一生閑氣如常在惹踢招拳卒未休　與¶
陸龜蒙為友有松陵倡和集¶
　　　機悟¶
皮子信機悟有風神位儀同三司勲貴子弟稱其識鑒¶
(北/史)¶
　　五羊皮　榴皮　掇皮　羊質虎皮¶
　師(徽音後太原為周師/尹之  以官  氏)¶
　　　轉轂致財¶
<pb:KR3k0041_WYG_002-16b>¶
師史前漢人轉轂百數郡國無不至過邑不入門能致¶
十千萬(貨殖/傳)¶
　　　儒宗¶
師丹治詩事匡衡舉孝㢘為郎漢哀帝朝領尚書事徙¶
犬司空平帝朝封義陽侯　經為世儒宗徳為國元輔¶
可謂社稷臣矣¶
　　　墨帖¶
晉師宜官工書王右軍賛之云師宜墨帖之竒令去官¶
<pb:KR3k0041_WYG_002-17a>¶
字¶
　麋(宫音/)　(汝南/)¶
麋竺以妹事劉備為夫人奴客三千貨幣助軍資先主¶
待以上賔之禮為安漢将軍　弟芳　子威(三國/志)¶
　綦(角音/)¶
綦宗禮字叔厚三世取進士明經科遂為北海名家宋¶
建炎中除翰林學士上曰綦某之文有體真學士也以¶
文翰際遇在玉堂前後五載　退居合州賔客到門攝¶
<pb:KR3k0041_WYG_002-17b>¶
衣延坐雖一介韋布之士亦與均禮故家子弟淪落不¶
自給者援橐金推月俸以賑其乏¶
　伊(宫音氏陳留因古天子有/伊祈  其後  以伊為姓)¶
　　　耕莘¶
伊尹耕于有莘之野湯以幣聘之¶
　　　才辯機捷¶
蜀伊籍使孫權權聞其才辯欲逆拒之入拜權曰勞事¶
無道之君乎曰一拜一起未足為勞其機捷如此¶
<pb:KR3k0041_WYG_002-18a>¶
　　　拽牛却行¶
北魏伊馛善射力能拽牛却行走及奔馬太武擢為秘¶
書監拜司空賜爵河南公¶
　　吾伊　我顧伊　欎伊¶
　姬(徵音永南陽因帝嚳/生姬  支子  氏焉)¶
　周姬旦制禮作樂以開千萬世之治¶
　漢姬嘉號周子南君¶
　唐姬處遜為水部郎中¶
<pb:KR3k0041_WYG_002-18b>¶
　　瑶姬　蒼姬　周姬¶
　眭(商音/)¶
眭𢎞字孟從嬴公受春秋以明經為議郎漢昭帝元鳳¶
中因推大石起立枯栁復生之異霍光惡之奏妄設妖¶
言惑衆伏誅¶
　邳(宫音/)　(清河/)¶
邳肜信都人歸光武信都反者捕係其父弟妻子使為¶
手書招肜肜報曰事君者不顧家後以功封靈夀侯圖¶
<pb:KR3k0041_WYG_002-19a>¶
像雲臺¶
　祁(角音/)　(太原/)¶
祁奚請老晉平公問嗣焉舉其子祁午建一官而三物¶
成能舉善也¶
　隨(羽音隨河内之晉/大夫  武子  後)¶
隨何為謁者説九江王黥布歸漢¶
　猗(羽音/)¶
猗頓魯之窮士用盬鹽起家與王者埒富¶
<pb:KR3k0041_WYG_002-19b>¶
　時(徵音/)　(隴西/)¶
　　　留犢¶
時苗少清白漢建安中為夀春令之官用黄㹀牛牽車¶
嵗餘生一犢及去留其犢以初来本無犢也(魏/畧)¶
　　　紫蓋府¶
時荷字道陽從許君學道晉寧康二年與陳真君孝舉¶
執䇿導從許君上昇荷有遺迹在紫蓋府今為南昌縣¶
㕔　宋封為洪施真人¶
<pb:KR3k0041_WYG_002-20a>¶
　　　破黄巢¶
時溥徐州人破黄巢功第一後兼中書令封鉅鹿郡王(五/代)¶
　脂(商音/)¶
脂習京兆人漢末與孔融相友善及曹操殺融習往撫¶
之曰文舉捨我死吾何用生為文帝以習有欒布之節¶
加中散大夫(孔融/傳)¶
　危(角音/)　(汝南/)¶
危稹字逢吉號驪塘宋嘉定中柴與之得謫稹送以詩¶
<pb:KR3k0041_WYG_002-20b>¶
有云人才自係國輕重吾道亦闗公去留為世所稱¶
登進士第¶
　訾(徵音/之後)　(渤海訾帝嚳妃訾娵氏/古有  順為樓虚侯)¶
　遲(徵音設太原也/遲任  賢人)¶
　池(徵音北西平池漢有池瑗為中牟/令    魏有  仲魚為城門侯)¶
　䕫(羽音孫京兆國楚有䕫/國子  因以  為氏)¶
　斯(闕/)¶
八微¶
<pb:KR3k0041_WYG_002-21a>¶
　韋(羽音於京兆苗顓帝天彭之/後封  豕韋  裔以國為氏)¶
　　　鄒魯大儒¶
韋賢字長孺漢宣朝拜相在位五年致仕賜第一區封¶
扶陽侯　自韋孟至賢五世為鄒魯大儒¶
　　　金籯¶
韋𤣥成字少翁賢幼子也以父仕為郎與五經諸儒雜¶
論於石渠閣　元帝朝拜相封侯故國　父子俱以明¶
經至相諺曰遺子黄金滿籯不如教子一經¶
<pb:KR3k0041_WYG_002-21b>¶
　　　五處士¶
韋著博學篤行陳蕃薦處士徐穉韋著等　徳行純備¶
可登三事桓帝以安車𤣥纁備禮徵之¶
　　　明珠出蚌¶
韋端二子長元将次仲将孔融與端書云不意雙珠近¶
出老蚌前日元将来淵才亮茂雅度𢎞毅經世之器也¶
昨日仲将来文敏篤誠保家之主也¶
　　　徑丈之勢¶
<pb:KR3k0041_WYG_002-22a>¶
韋仲将善大字魏初鄴都宫觀始就詔仲将題署奏云¶
若用張芝筆左伯紙及臣墨又得臣手然後可以逞徑¶
丈之勢　明帝立陵雲觀誤先釘榜以籠盛仲将書扁¶
轆轤引之去地二十五丈既下鬚髮皓白¶
　　　竹如意¶
韋叡字懐文梁武朝名将也臨陣交鋒緩服乗輿執竹¶
如意以麾進止　任豫州刺史進爵為侯¶
　　　逍遥公¶
<pb:KR3k0041_WYG_002-22b>¶
韋瓊字敬逺澹於勢利前後十見徵辟不就所居枕帶¶
林泉娛翫琴書時人號為居士　周文帝勅有司日給¶
河東酒一升號逍遥公　兄孝寛西魏名将¶
　　　東西眷¶
韋氏東眷有逍遥公瓊鄖公孝寛西眷有平齊公瑱固¶
安公法保並為盛門至今稱四公之後(北/史)¶
　　　動揺山岳¶
韋思謙字仁約唐髙宗朝擢監察御史曰出不能使動¶
<pb:KR3k0041_WYG_002-23a>¶
揺山岳者為不任職　丈夫當敢言地須明目張膽以¶
報天子安能録録保妻子邪　子承慶　嗣立¶
　　　一門三相¶
韋承慶在武后朝代父為天官侍郎嗣立代兄為鳳閣¶
舎人長安中拜鳳閣侍郎一門父子三人為相兄弟相¶
繼大拜制曰芝蘭並秀見謝石之階庭騏驥齊驅有劉¶
山之昆季　嗣立子濟天寶中尚書左丞　孫𢎞慶長¶
慶間名卿¶
<pb:KR3k0041_WYG_002-23b>¶
　　　五雲體¶
韋陟字殷卿安石長子年十嵗美文辭開元中遷禮部¶
侍郎常以五綵牋為書記使侍婢主之陟惟署名自謂¶
書陟字若五朶雲時號郇公五雲體肅宗朝與弟斌從¶
兄由及縚同時列㦸罕比　父安石武后朝進中書令¶
　　　延英賜對¶
韋渠牟初為浮屠已而復冠少工詩李白異之　韓滉¶
表試校書郎　徳宗誕日進詩七百言未浹旬擢諫議¶
<pb:KR3k0041_WYG_002-24a>¶
大夫對延英殿輒五六刻乃罷¶
　　　儲書¶
韋述家儲書二千卷兒時誦之畧遍　撰唐春秋三十¶
篇開元譜二十篇元宗朝任史官二十年禄山亂抱國¶
史藏南山　弟五人迪逍迴巡迫俱進士及第時趙冬¶
曦兄弟亦知名當時張說曰韋趙弟兄人之杞梓¶
　　　二妙¶
韋維開元中為户部郎中善裁割宋之問為員外善詩¶
<pb:KR3k0041_WYG_002-24b>¶
人稱户部二妙¶
　　　召講太液¶
韋處厚字徳載家藏書萬巻舉賢良方正　與路隋為¶
侍講穆宗召入太液亭講闗睢洪範　文宗朝拜相¶
　　　松菊主人¶
韋表微字子明羈丱能文元和三年崔邠榜及第一榜¶
十三人長慶中同年五人庾敬休栁公權李紳髙鉞表¶
微皆為翰林學士授表微監察御史裏行不樂曰吾将¶
<pb:KR3k0041_WYG_002-25a>¶
為松菊主人¶
　　　子弟之賢¶
韋羣玉賢而有才韓愈與陸祠部書云求子弟之賢而¶
能業其家者羣玉是也¶
　　　覆以蜀袍¶
韋綬為翰林學士帝幸其院綬方寢以蜀袍覆之而去¶
　　　三世學士¶
韋貫之在憲宗朝其伯兄綬在徳宗朝其子澳在宣宗¶
<pb:KR3k0041_WYG_002-25b>¶
朝澳之子庠在僖宗朝弟郊在明宗朝三世五人皆為¶
翰林學士¶
　　　呈身御史¶
韋澳字子裴武宗朝擢宏詞十年不調髙元裕欲薦之¶
諷澳謁已澳曰恐無呈身御史周墀表署幕府¶
　　　山林友¶
韋温字𢎞育綬之子七嵗日誦書數千言年十一舉兩¶
經及第換著作郎謝歸事親疾彌二十年衣不㢮帶¶
<pb:KR3k0041_WYG_002-26a>¶
文宗朝遷尚書右丞　性剛峻少合惟與蕭祐善不以¶
塵事自蒙號山林友¶
　　　凝香齋¶
韋應物工詩代宗朝為蘇州太守有凝香齋館自娛日¶
與文士宴集有詩云兵衛森畫㦸燕寢凝清香¶
　　　丹鼎未開¶
韋承矩僖宗朝䇿試夜書一詩於都堂壁云褒衣博帶¶
滿塵埃獨上都堂納卷回蓬巷幾時聞吉語棘籬他日¶
<pb:KR3k0041_WYG_002-26b>¶
免重來三條燭盡鐘初動九轉丹成鼎未開殘日漸低¶
人擾擾不知誰是謫仙才¶
　　　勸農興學¶
韋丹字文明孝寛六世孫唐憲宗朝擢明經為容州刺¶
史教民耕織興學校徙江西觀察使徳被八州治行第¶
一子宙為永州刺史築常平倉置社立學官　宣宗朝¶
拜相¶
　　　女徳婚姻¶
<pb:KR3k0041_WYG_002-27a>¶
　　　　著女訓¶
韋温女工屬文續曹大家女訓¶
韋氏適王琳琳卒韋年二十五不嫁自處一室著女訓¶
行於世¶
　　　　仙婚¶
韋恕有女及笄有張老者六合縣之園叟也求婚恕曰¶
今日内得五百緡則可老曰諾不移時而錢至既娶負¶
钁穢地鬻蔬不輟妻執㸑濯王屋山下有小莊女謂恕¶
<pb:KR3k0041_WYG_002-27b>¶
曰他日可令大兄来相訪後恕令男義方訪之至一甲¶
第見一青衣人引一衣冠人即張老也曰賢妹梳頭即¶
令引入堂内敘寒温經日别奉金三十鎰并一舊席帽¶
曰可於揚州王老家取錢一千萬持此為信歸往王家¶
果得錢再尋之不復有路矣¶
　　　　識貴人¶
韋臯秀才也張延賞之妻苗夫人選為婿延賞不禮臯¶
東遊改名韓翺唐徳宗幸奉天臯以功持節西川代延¶
<pb:KR3k0041_WYG_002-28a>¶
賞公慙懼郭圍詩云當時甚訝張延賞不識韋臯是¶
貴人¶
　　　　族望清華¶
韋詵為潤州刺史族望清華特選參軍裴寛為婿時寛¶
衣碧瘠而長族人呼為碧鸛雀詵曰愛女必以為賢公¶
侯妻何可以貌求人卒妻之¶
　　　　定婚店¶
韋固旅次宋城店議司馬潘昉女為婚見老人月下檢¶
<pb:KR3k0041_WYG_002-28b>¶
書云此婚不合後娶刺史王泰之女宋城題其店曰定¶
婚店¶
　　　　指腹婚¶
梁韋叡之子放字元真為徐州刺史與吳郡張率皆有¶
側室方孕指腹為婚後率亡放贍恤之以子娶率女時¶
稱其能篤舊¶
　　　　奇才¶
韋孝寛齊神武嘗稱之云闗西男子屬楊侃為大都督¶
<pb:KR3k0041_WYG_002-29a>¶
出鎮潼闗引孝寛為司馬奇其才以女妻之¶
　　　　翁婿同相¶
韋執誼杜黄裳之婿也翁婿同時為相近古衣冠無比¶
　　　　翁婿相知¶
韋夐為京兆尹時薛裕弱冠為丞相參軍載酒肴候之¶
談宴終日夐遂以女妻之裕曰韋公退不丘壑進不市¶
朝怡然守道榮辱不及¶
　　　　通家婚¶
<pb:KR3k0041_WYG_002-29b>¶
韋堅娶姜皎之女李林甫舅子也　韋陟堂妹年十九¶
與崔元綜議婚　韋丹初娶清河崔諷之女再娶蘭陵¶
中書令蕭華之孫殿中侍御史恒之女也¶
　　佩韋　脂韋¶
　歸(徵音歸京兆孫春秋時/晉有  生子  因氏焉)¶
　　　博通墳典¶
歸崇敬字正禮家學治禮唐天寶中舉博通墳典科對¶
䇿第一有詔舉才可宰百里者復䇿髙等授左拾遺¶
<pb:KR3k0041_WYG_002-30a>¶
使新羅國東夷傳其清徳　子登¶
　　　竄名¶
歸登字冲之唐徳宗貞元初䇿賢良為右拾遺陽城熊¶
執易論裴延齡以疏示登登動容曰願竄吾名雷霆之¶
下君難獨處故同列聯署無所回諱¶
　祈(徵音/)　(太原/)¶
　　舉善¶
祈奚為晉公族大夫　祈奚能舉善矣稱其讎不為諂¶
<pb:KR3k0041_WYG_002-30b>¶
立其子不為比　子祈午¶
　　　勇士¶
祈彌明為趙盾車右國之勇士也¶
　　　呼窗¶
晉祈嘉字孔賔夜窗忽有聲呼曰祈孔賔歸去来修飾¶
人間事甚苦不可諧¶
九魚¶
　徐(商音之東海封顓頊之後嬴姓/伯益  兄受  於徐子孫因氏)¶
<pb:KR3k0041_WYG_002-31a>¶
　　　入海求仙¶
徐市因始皇游海上上書請與童男女各五百人入海¶
求三神山不死藥¶
　　　上書闕下¶
徐樂趙人漢武朝上書言事天子召見曰公等安在何¶
相見之晚拜郎中遷中大夫¶
　　　賜帛¶
徐福茂陵人漢宣朝三上書言霍氏奢僣後賜福帛十¶
<pb:KR3k0041_WYG_002-31b>¶
疋遷為郎¶
　　　南州髙士¶
徐穉字孺子南昌人家貧常自耕稼非其力不食恭儉¶
義讓所居服其徳陳蕃薦五處士穉居其一桓帝以安¶
車𤣥纁備禮徵之不就(見韋/著)太尉黄瓊辟之亦不就¶
郭林宗丁母憂穉往弔之置生芻一束而去林宗曰此¶
必南州髙士徐孺子也太守陳蕃特設一榻以待之子¶
𦙍篤行孝弟隠居不仕¶
<pb:KR3k0041_WYG_002-32a>¶
　　　名將¶
徐晃字公明魏武名將每戰必先為不可勝攻圍陷陣¶
功最多遷右将軍卒諡壯侯¶
　　　柱石臣¶
徐宣字寶堅魏人歴仕三朝有託孤寄命之節可謂柱¶
石之臣　諡貞侯¶
　　　十年西省¶
徐邈字景山魏初為尚書郎嘗私飲沈醉趙達問以曹¶
<pb:KR3k0041_WYG_002-32b>¶
事曰中聖人魏亡歸晉太傅謝安舉之補中書舍人處¶
西省前後十年　志髙行潔通介有常可謂國之良材¶
時之彥士¶
　　　建安七子¶
徐幹字偉長魏人擅名東土與陳琳阮瑀應㻛劉楨曹¶
植王粲皆好文章號建安七子　騁騏驥於千里仰齊¶
足而並馳¶
　　　佳吏部¶
<pb:KR3k0041_WYG_002-33a>¶
徐寧字子期東晉人桓彞謂庾亮曰為卿得一佳吏部¶
矣真海岱清士也¶
　　　托孤¶
徐羡之字宗文起布衣宋武帝朝位司空與傅亮謝晦¶
等同被顧命¶
　　　風亭月觀¶
徐湛之字孝源為南兖州刺史廣陵舊有髙樓起風亭¶
月觀吹臺琴室招集文士盡遊翫之適伎樂之妙冠絶¶
<pb:KR3k0041_WYG_002-33b>¶
一時¶
　　　人中騏驥¶
徐勉字脩仁宋人徐孝嗣見之曰此人中騏驥必能致¶
千里王儉謂其有宰輔之量後事梁為尚書左丞客有¶
求詹事者正色曰今夕止可談風月不宜及公事嘗曰¶
人遺子孫以財我遺以清白　諡簡肅公¶
　　　石麒麟¶
徐陵字孝穆陳人摛之子也母臧氏夢五色雲化為鳳¶
<pb:KR3k0041_WYG_002-34a>¶
集左肩已而生陵年數嵗沙門寶誌摩其頂曰天上石¶
麒麟也　任吏部尚書為一代文宗子儉為郎中　儀¶
為尚書　份為洗馬¶
　　　南徐北魚¶
襄陽舊志云徐鯤魚宏尚豪侈人化之府中諺曰北路¶
魚南路徐¶
　　　鳳閣舎人様¶
徐齊𣆀八嵗能文唐太宗召試賜所佩金削刀　子堅¶
<pb:KR3k0041_WYG_002-34b>¶
與張說修三教珠英　楊再思目為鳳閣舍人様¶
徐則唐時東海隠士杖策入縉雲山後入天台山卓矣¶
仙才飄然騰氣千尋萬頃莫測其涯(六/帖)¶
　　　天下無寃¶
徐有功舉明經武后時補蒲州司法參軍為仁政不忍¶
杖罰民相約曰犯徐參軍杖者衆共斥之訖代不杖一¶
人　遷肅政臺侍御史天下洒然相賀　潘好禮曰有¶
功斷獄天下無寃人仁恕過漢于張　盧若虚曰徐公¶
<pb:KR3k0041_WYG_002-35a>¶
當雷電之震而能全仁恕千載未有其比¶
　　　河東三絶¶
徐彥伯七嵗能文對䇿髙第調蒲州司兵參軍時司户¶
韋嵩善判司士李亘工書彥伯屬文時稱河東三絶¶
　　　怒貎渴驥¶
徐嶠善書以其法授其子浩書四十二幅屏八體皆備¶
草隸尤工如怒猊抉石渴驥飲泉　肅宗朝授浩中書¶
舍人張說見其喜雨賦嘆曰後来之英¶
<pb:KR3k0041_WYG_002-35b>¶
　　　篤舊¶
徐晦素為楊慿所厚李夷簡彈慿貶臨賀尉獨徐公送¶
至藍田夷簡奏為監察御史曰公不負楊臨賀豈負國¶
乎¶
　　　天上麒麟¶
徐卿生二子杜甫歌云孔子釋氏親抱送並是天上麒¶
麟兒(未/云)吾知徐公百不憂積善衮衮生公侯　徐偉有¶
子八人號徐氏八龍¶
<pb:KR3k0041_WYG_002-36a>¶
　　　白髮青衫¶
徐遹宋初作特奏狀元詩云白髮青衫晚得官瓊林頓¶
覺酒腸寛平康里過無人問留得宫花醒後看¶
　　　狀元¶
徐奭宋祥符時人狀元及第試鑄鼎象物賦云足惟下¶
正詎聞公餗之欹傾鉉乃上居可比王臣之威重¶
　　　甘露連理¶
徐積字仲車獨行人也毋終廬墓三年所居茅舍不蔽¶
<pb:KR3k0041_WYG_002-36b>¶
風雨而農夫樵婦瞻仰如神毎嵗甘露降於墳所墳左¶
有杏樹一本而兩枝一日兩枝之端相合成連理　與¶
山谷同登治平四年第　徽宗朝除宣徳郎　諡節孝¶
處士¶
　　　詩派法嗣¶
徐俯字師川懐奇負氣七嵗能詩為其舅山谷所知¶
吕居仁作江西傳衣詩派圖列陳無已等二十五人為¶
法嗣　陳無已　潘大臨　謝無逸　徐俯　洪朋¶
<pb:KR3k0041_WYG_002-37a>¶
洪炎　林敏修　林敏功　王直方　洪芻　饒節¶
髙荷　江革　李錞　晁冲之　潘大觀　江端本¶
李彭　謝遵　楊符　何顗　韓子倉　夏均父　僧¶
仕可　僧善權　謂皆出於豫章也¶
　　　見如骨肉¶
徐君猷宋元豐中知黄州時東坡謫居與子由詩云舉¶
眼無親識君猷一見如骨肉¶
　　　江南文士¶
<pb:KR3k0041_WYG_002-37b>¶
徐鉉南唐人十嵗能文與韓熈載齊名時謂之韓徐歸¶
宋直學士院時稱江南文士　弟鍇與鉉齊名李穆使¶
江南見之曰二陸不能及¶
　　　水墨髙品¶
徐熈江南布衣也工畫宋初至京師其妙但以墨筆畫¶
之殊草草畧施丹粉神氣迥出别有飛動之象¶
　徐復之舉進士不第退而學易號冲晦處士¶
　　　女徳婚姻¶
<pb:KR3k0041_WYG_002-38a>¶
　　　　績分餘光¶
齊女徐吾貧共鄰婦燭光夜績曰妾以貧故起常先去¶
常後布席以待来者坐常處下今一室之中益一人燭¶
不為益暗去一人燭不為益明何愛東壁餘光乎皆莫¶
能應¶
　　　　八嵗能文¶
徐惠生五月而能言四嵗通論語毛詩八嵗能屬文父¶
孝徳嘗使擬離騷為小山篇云仰幽蘭以流盻撫桂枝¶
<pb:KR3k0041_WYG_002-38b>¶
以凝想将千齡兮此遇荃何為而獨往唐太宗聞之召¶
為才人及卒贈賢妃¶
　　　　蓬萊女官¶
徐清字静之蓬萊女官也下西里王氏詩得謝體書效¶
山谷妍妙可喜后山詩云蓬萊仙子補天手妙筆詩清¶
萬世功肯學黄家元祐脚信知人厄匪天窮¶
　　　　種璧成婚¶
徐氏洛陽人陽雍伯因給義漿有一人飲漿罷懐中出¶
<pb:KR3k0041_WYG_002-39a>¶
石一升與之曰種此則生玉并得好婦後得白璧一雙¶
娶徐氏女天子聞而異之拜為大夫生十男位至卿相¶
　　　　委禽¶
徐吾犯之妹美公孫黒强委禽焉卒與子南¶
　　　　擇婿¶
徐邈有女才淑大㑹僚佐使女於内觀之指王濬告母¶
遂以妻之時濬為江東從事¶
徐陵仕陳為吏部尚書虞世基一見奇之謂朝士曰當¶
<pb:KR3k0041_WYG_002-39b>¶
今潘陸也以女妻之¶
　　　　擇婦¶
徐廣字野民晉朝為秘書郎仕宋遷秘書監娶中山劉¶
謐之女¶
徐非(一作/俳)娶劉孝標妹劉三娘作文尤清拔可喜¶
　徐氏盧惟清妻也盧貶播州尉死徐迎尸還足繭流¶
　血¶
　　青徐　舒徐　虚徐¶
<pb:KR3k0041_WYG_002-40a>¶
　余(商音以下邳字秦由余/之後  王父  為氏)¶
　　　四賢四諌¶
余靖字安道宋慶厯中除右正言知制誥時范文正以¶
言事忤大臣落職公上書謫監筠州酒稅尹洙歐陽修¶
抗䟽亦逺謫士大夫號為四賢　初歐公余靖王素俱¶
列諫官蔡襄詩曰御筆新除三諫官喧騰朝野競相觀¶
當年流落丹心在自古忠良得路難必有謀謨禆帝右¶
更須風采動朝端世間萬事皆塵土留取功名乆逺看¶
<pb:KR3k0041_WYG_002-40b>¶
三人以詩聞於上亦除諫官時謂之四諫　為廣帥十¶
年不載南海一物廣州有八賢堂(見潘/美)英宗朝遷工部¶
尚書諡襄公¶
　　　劍井瑞氣¶
余中熈寧中狀元及第常州有劍井先一嵗瑞氣氤氲¶
上騰數日乃大魁之䜟也¶
　　　石月老人¶
余安行號石月老人鄒道卿常與之遊作春秋新傳李¶
<pb:KR3k0041_WYG_002-41a>¶
綱序之　紹興中扣閣論時事遭斥逐而不悔　　未老¶
投紱樂道養恬坐忘屢空而憂國之心切切焉¶
　　　神救水患¶
余端禮字處恭未十嵗時衢婺大水與里人共處一閣¶
閣将沈空中有聲云余端禮在内當為宰相可䕶之有¶
頃一物如黿鼉長數十丈来負此閣達於平地衆賴以¶
全　宰烏程縣決事風生事紛如蝟庭寂如水䑕輩膽¶
落鶩行股栗　台湖嚴三州之民有口算錢曰丁絹臨¶
<pb:KR3k0041_WYG_002-41b>¶
安之民有口算錢曰身丁公請與復三年又請減免衢¶
州雜稅符既下五州之民欣舞　宋光宗朝相封郇國公¶
　　　教子¶
宋余良弼教子詩云白髮無慿吾老矣青春不再汝知¶
乎年将弱冠非童子學未成名豈丈夫幸有明窗并浄¶
几何勞鑿壁與編蒲功名欲自殊頭角記取韓公訓阿¶
符¶
　　　余佛¶
<pb:KR3k0041_WYG_002-42a>¶
余崇龜字景望在孕時母葉氏夢星入懐童稚穎異宋¶
淳熈中擢甲科　家藏書萬卷出入經史貫串古今扁¶
其堂曰静勝徜徉其中視升沈淡如也　開禧中侂胄¶
専權公獨立不倚嘗曰名節至重官職至輕力求去出¶
知江州恤民禱雨民呼為佛¶
　　　孝行里¶
余齊有孝行父亡號叫而絶秦改其里為孝行里(南/史)¶
　　　女徳¶
<pb:KR3k0041_WYG_002-42b>¶
余媚娘初適周氏夫亡介潔自守陸希聲為郎中娶之¶
劈牋泳墨更倡迭和後希聲又娶名姬栁舜媚娘手刃之¶
　　由余¶
　舒(徵音以京兆姓舒/子后  國為)¶
　　　賦牡丹¶
舒元輿唐元和進士太和中獻書闕下所上八萬言出¶
入古今　作玉筯篆志云斯去千年冰生唐時冰復去¶
矣後來者誰千年有人誰能得之後千年無人篆止於¶
<pb:KR3k0041_WYG_002-43a>¶
斯嗚呼主人為吾寶之　作牡丹賦文宗摘其傑句¶
拜監察御史　死於甘露之禍¶
　　　鸞鳳隠起¶
舒亶字信道熈寧中夢入空中見樓閣金壁輝煌有瓊¶
琚琅佩者數百人揖亶請詩且曰此間文章要似鸞鳳¶
隠起與織女分巧亶吟曰天風吹散赤城霞染出連雲¶
萬樹花誤入醉鄉迷去路傍人應笑却還家一人曰未¶
免近凡　調臨海縣民有醉酒逐其叔母者亶執之而¶
<pb:KR3k0041_WYG_002-43b>¶
斷其首投劾去題壁云一鋒不斷兇渠首千古誰知将¶
相材時荆公當國奇之為改調官　御史裏行　號亦¶
樂居士¶
　　　雪月苦¶
舒堯夫苦學坡翁夜過其家戲作詩云先生堂前雪月¶
苦弟子讀書喧兩廡撞門入室書縱横蠟紙燈籠似雲¶
母¶
　　卷舒　望舒　荆舒¶
<pb:KR3k0041_WYG_002-44a>¶
　蘧(角音/)¶
蘧伯玉名瑗衛人孔子弟子贈衛伯　淮南子云蘧伯¶
玉年五十而知四十九年之非　衛靈公與夫人南子¶
夜坐聞車聲轔轔至闕而止夫人曰此伯玉也公曰何¶
以知之曰大臣不為冥冥惰行伯玉賢大夫也不以暗¶
昧廢禮是以知之¶
　魚(徵音有鴈門為宋司馬子魚之後以王父字為氏/  宋  魚容  左師魚府為少宰  成十五年)¶
梁魚容性侈靡以象齒沈檀造一睡床金蓮花捧琥珀¶
<pb:KR3k0041_WYG_002-44b>¶
龜支床脚¶
唐魚朝恩肅宗朝知内侍省事為觀軍容宣尉使觀軍¶
容自朝恩始¶
　南徐北魚¶
　疏(商音/)　(東海/)¶
疏廣字仲翁少好學明春秋漢地節三年拜太子太傅¶
兄子受拜太子少傅居職五年乞身去送者車數百兩¶
觀者皆曰賢哉二大夫¶
<pb:KR3k0041_WYG_002-45a>¶
　儲(羽音/之後)　(河東儲齊儲子/漢有  太伯)¶
唐儲光羲工詩為汜水尉山中流泉詩云映地為天色¶
飛空作雨聲¶
　渠(角音/之後)　(鴈門有周大夫渠伯/後漢  渠參封賛侯)¶
　居(宫音字鴈門/王父  為氏)　(晉大夫先且居之後以/漢有居般封宋城侯)¶
　諸(商音/之後)　(琅邪諸越大夫諸稽郢/漢有  於為洛陽令)¶
　¶
　¶
<pb:KR3k0041_WYG_002-45b>¶
　¶
　¶
　¶
　¶
　¶
　¶
　¶
　氏族大全卷二¶
