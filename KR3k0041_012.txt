# -*- mode: mandoku-view; -*-
#+TITLE: 氏族大全
#+DATE: 2015-08-24 23:31:55.234382
#+PROPERTY: ID KR3k0041
#+PROPERTY: BASEEDITION WYG    
#+PROPERTY: JUAN 卷十二
<pb:KR3k0041_WYG_012-1a>¶
欽定四庫全書¶
　氏族大全巻十二¶
三十一侵¶
　任(宮音為樂安一黄帝十二子/以徳  姓第  子為任姓)¶
　　　釣海¶
任公子以五十犗為餌投竿東海期年不得魚已而大¶
魚食之騖揚奮鬐海水震蕩得而腊之制河以東蒼梧¶
以北莫不厭若魚者(莊外/物)¶
<pb:KR3k0041_WYG_012-1b>¶
　　　窖粟¶
宣曲任氏其先為督運倉吏秦之敗豪傑争取金玉任¶
氏獨窖倉粟楚漢相距榮陽民不得耕種米碩至萬錢¶
豪傑金玉多歸任以此起冨¶
　　　聖童¶
任延字長孫年十二明詩易春秋顯名太學號任聖童¶
漢建武中徵為九真太守教民婚娶養子人生子名任¶
　　　屯田¶
<pb:KR3k0041_WYG_012-2a>¶
任峻漢末從曹操為典農中郎將募民屯田許下軍國¶
之饒起於棗祗成於任峻　謚成侯　次子覽闗内侯¶
　　　一食萬錢¶
任愷魏人性豪侈一食萬錢猶云無下筯處　子罕字¶
子倫有賢行時稱為清平佳士　仕晉為大鴻臚¶
　　　旗鈴入夢¶
任昉字彦升父遥仕齊為中散大夫母裴氏夢五色采¶
旗四角懸鈴一鈴落入懐中遂有娠生昉八嵗能屬文¶
<pb:KR3k0041_WYG_012-2b>¶
褚彦回謂遥曰卿有令子所謂百不為多一不為少¶
家聚書萬卷所著文章數千萬言¶
　　　蘭臺聚¶
任昉梁武帝朝為御史中丞簪裾輻凑預其宴者殷芸¶
劉孺劉顯劉孝綽張率陸倕日為龍門遊號蘭臺聚¶
出為新安太守卒于官　諡曰敬子¶
　　　𢎞文舘¶
任敬臣字希古七嵗䘮母問父英曰若何可以報母父¶
<pb:KR3k0041_WYG_012-3a>¶
曰揚名顯親可也乃刻志從學舉孝㢘　虞世南器之¶
嵗終書上考唐初詔為𢎞文館學士¶
　　　因詩免役¶
任濤筠州人唐咸通中進士謂之十哲見吳罕詩名早¶
著常侍李隲見其詩有露漙沙鶴起人卧釣船流之¶
句特與免役鄉民訟之隲判云江西界内有詩似清者¶
並與免役¶
　　　御書閣¶
<pb:KR3k0041_WYG_012-3b>¶
任中師字祖聖宋仁宗朝除右諌議大夫上以飛帛書¶
賜之及歸里中建御書閣鄉人榮之　諡安恵兄中立¶
參大政諡康懿¶
　　　五知¶
任布字應之宋慶厯中拜樞副　歸休洛中作五知堂¶
一知恩二知命三知足四知道五知幸　諡恭恵　子¶
遜¶
　　　大任小任¶
<pb:KR3k0041_WYG_012-4a>¶
任孜字道聖與弟伋知名于蜀東坡謂之大任小任詩¶
云大任剛烈世無有疾惡如風朱伯厚小任温毅老更¶
文寛柔恵愛小馮君伋字師中慶歴中倅黄州郡人徳¶
之作任公亭蘇轍作記　孜之子伯雨字徳翁宋元符¶
中除正言上章論章惇蔡卞熙寧中坐黨論貶¶
　任座直言魏文侯親下堂迎之以為上客(史/記)¶
　任鄙力人也秦武王好力鄙扣關自鬻(史/記)¶
　任安衛青客也青罷諸客皆去惟任安不去(衛青/傳)¶
<pb:KR3k0041_WYG_012-4b>¶
　任永與馮宿同隠公孫述徵之托青盲不就¶
　任光漢光武功臣封何陵侯　圖形雲臺　子隗¶
　任棠漢陽幽人隠居教授凡三辭徵命(見龎/參)¶
　任孝恭讀書一遍諷誦無遺仕齊為司文侍郎¶
　任圜唐明宗立為相孔循曰天下事一則任圜二則¶
　任圜圜乃何人¶
　　　婚姻¶
　　　　題葉之縁¶
<pb:KR3k0041_WYG_012-5a>¶
任氏能詩一日題詩于葉云拭翠歛蛾眉為郁心中事¶
搦管下庭除書成相思字此字不書石此字不書紙書¶
向秋葉上願逐秋風起天下有心人盡解相思死侯繼¶
圖本儒素倚大慈寺樓因秋風四起拾此葉貯巾篋五¶
六年與任氏婚任見曰此吾在左綿時書葉　侯仕至¶
尚書¶
　　　　仙遇¶
任生隠嵩山讀書夜有女子來曰㝠數合與君為姻凡¶
<pb:KR3k0041_WYG_012-5b>¶
三題詩其三云阮郎迷不悟何處伸情素明日海山春¶
綵舟却歸去生竟不納而去後數月任生病為黄衣吏¶
所攝道遇女仙笑曰嵩山薄命漢汝數盡更與三年¶
　　　　選婿¶
任瞻字育長少有令名晉武崩選一百二十挽郎極一¶
時之秀彦育長與焉王安豊從挽郎中選女婿得四人¶
任在其中任童少時神明可愛時人謂育長影也好¶
　任遥娶河東裴氏髙明有徳行生子助¶
<pb:KR3k0041_WYG_012-6a>¶
　唐崔寧妻任氏散家財募兵擊楊子琳破之¶
　馮衍妻任氏性悍忌¶
　任生投曹文姬以詩而成姻¶
　治任　大任　力難任¶
　陰(宫音焉始興有齊管仲七世孫修適楚為陰大夫/因氏    周  陰不佞世居南陽折闕至西漢末)¶
　　(始/盛)¶
　　　黄羊祀竈¶
陰子方漢宣朝人至孝臘日晨炊竈神形見子方再拜¶
<pb:KR3k0041_WYG_012-6b>¶
受慶家有黄羊因以祀之自是暴至巨富田七百餘頃¶
子方常言我子孫必大後有陰典為漢衛尉典孫名隣¶
隣長子識次子興女麗華為光烈皇后¶
　　　輔導東宫¶
陰興字君陵漢建武中為黄門侍郎帝詔興欲封之興¶
固讓曰臣未有先登陷陣之功而一家並蒙爵土誠為¶
盈溢拜衛尉輔導太子兄識字次伯為侍中從兄嵩素¶
與興不相能興疾言於帝曰席廣陰嵩經行明修踰於¶
<pb:KR3k0041_WYG_012-7a>¶
公卿　子慶博員丹¶
　　　賢徳¶
陰慶有賢徳推其居第田園奴婢分與二弟但佩印而¶
已當代稱美　漢永平中封鮦陽侯¶
　　　霞綬雲¶
陰長生與王方平修道仙都觀坡詩云真人王逺陰長¶
生飛符御氣朝百靈　蘇子由詩云道士白髮尊面若¶
嵐氣染自言王方平學道古有驗後有陰長生此地亦¶
<pb:KR3k0041_WYG_012-7b>¶
所占並騎雙龍翔霞授紫雲檐陽陽玉堂上與世作豐¶
歉¶
　　　忍垢¶
陰子春身服垢汚脚數年一洗言每洗則失財敗事在¶
梁州以洗足致梁州敗山谷詩云何須忍垢不濯足苦¶
學梁州陰子春仕梁為梁州刺史¶
　　　陰何¶
陰鏗字子堅工五言梅詩云花舒雪嘗飄照日不俱銷¶
<pb:KR3k0041_WYG_012-8a>¶
詩與何遜齊名號陰何體　為梁湘東王法曹參軍嘗¶
與賔客晏見行觴者因回酒炙授之衆皆笑鏗曰吾儕¶
終日酣酒而執爵者不知其味非人情也及侯景亂鏗¶
為賊擒或救之得免乃前行觴者¶
　陰世師少有節槩隋邦張掖太守戎狄惮之¶
　　　女徳¶
陰麗華陰典孫女也漢光微時適新野聞其美嘆曰仕¶
宦當作執金吾娶妻當得陰麗華後納為后在位恭儉¶
<pb:KR3k0041_WYG_012-8b>¶
性仁孝¶
　　華陰　山陰　惜分陰¶
　琴(角音/)¶
　琴牢字子開孔門弟子贈南陵伯進頓丘侯¶
　琴髙水仙也坡詩云脚踏赤鮮公跳下清泠中¶
　禽(角音/)¶
　禽滑釐與田子方叚干木受業子夏為王者師¶
　禽息秦大夫也薦百里奚而不納穆公出息當車以¶
<pb:KR3k0041_WYG_012-9a>¶
　頭擊之曰臣生無補於國不如死也公感其言用¶
　百里奚為相¶
　禽慶王莽時與栗融蘇章以儒生去官¶
　岑(宫音之南陽為周文王封異母/弟耀  子渠  岑子因氏焉)¶
　　　征南公¶
岑彭字君然建武中為征南将軍伐蜀裝樓船有攻蜀¶
浮橋詔報曰劍門之事一由征南公為重而己所向無¶
前進至武陽公孫述以杖擊地曰是何神也　一夕駐¶
<pb:KR3k0041_WYG_012-9b>¶
軍地名彭亡刺客詐為亡奴降夜刺殺彭　諡壯侯子¶
遵嗣¶
　　　徳政謡¶
岑熙彭𤣥孫也順帝朝為魏郡太守視事二年輿人歌¶
之曰我有枳棘岑君伐之我有蟊賊岑君遏之狗吠不¶
驚足下生氂含哺鼓腹焉知凶災美矣岑君於戲休兹¶
　　　文墨致相¶
岑文本字景仁少時山亭避暑有叩門云上清童子元¶
<pb:KR3k0041_WYG_012-10a>¶
寳參衣上清五銖之服出門至墻下不見掘之得古錢¶
一枚自是富盛(傳異/志)年十四父之象坐獄文本詣司𨽻¶
理寃作蓮花賦合臺稱賞父寃遂直　唐貞觀中為中¶
書令或勸營産業文本曰吾漢南一布衣徒步入關所¶
望不過秘書郎縣令耳今無汗馬之勞以文墨致宰相¶
俸䘵已重况殖産業邪　家事皆令其弟文昭主之¶
　　　江東三岑¶
岑羲字仲華武后時為金壇令時弟仲翔為長洲令仲¶
<pb:KR3k0041_WYG_012-10b>¶
林為溧水令皆有治績宰相宗楚客謂本道巡察御史¶
曰毋遺江東三岑後皆列清要皆文本孫也¶
　　　一門三相¶
岑長倩文本從子也唐垂拱初自夏官尚書拜文昌右¶
相鳳閣鸞臺三品特進文本中書令長倩内史羲侍中¶
一門三相¶
　　　詩出肺肝¶
岑參詩與李杜相頡頑歌行則流出肺肝無斧鑿痕郊¶
<pb:KR3k0041_WYG_012-11a>¶
島旬鍜月鍊者參談笑為之　為嘉州守號岑嘉州¶
　岑晊字公孝李膺王暢稱其有幹國器¶
　李白有鳴皋歌送岑徵君云白鷗兮飛來長與君相¶
　親¶
　岑仲唐聖歴中為縣令登仙杏山尋覔仙人杏¶
　金(角音之少昊金天氏之後漢漢金日磾本匈奴休/屠王  子武帝賜姓金氏  朝金姓多其後也)¶
　　　七葉珥貂¶
金日磾字翁叔漢武任為侍中信愛之　漢侍中官入¶
<pb:KR3k0041_WYG_012-11b>¶
侍帝帷出負國璽冠金貂蟬金取堅蟬取潔貂取温又¶
著鵕䴊冠　著忠勲之節封秺侯(上音/姹)　諡敬侯　與¶
張安世皆七葉珥貂漢代衣冠金張為盛　弟倫　二¶
子賞建昭帝時俱為侍中賞嗣侯佩兩綬及孫而衰¶
　　　緑車之寵¶
金涉敞之子也成帝時拜侍中以緑車載送衛尉舍(緑/車)¶
(皇孫/輦也)　涉弟欽平帝時為京兆尹以家世忠孝遷光禄¶
大夫¶
<pb:KR3k0041_WYG_012-12a>¶
　　　遊華山¶
金榜一陳希夷詩集云昔有衣冠子金礪遊華山問予¶
曰向見先生先生睡未覺亦有道乎予答詩云至人本¶
無夢其夢亦遊仙云云爐裏名為藥壺中别有天¶
　金倫子安上惇篤有知為侍中封侯　安上四子常¶
　敞岑明¶
　金敞元帝時為侍中與蕭望之周堪劉向同心謀議¶
　金彦東漢人以金贈王忳得𦵏¶
<pb:KR3k0041_WYG_012-12b>¶
　金彦寳慶府人宋朝舉孝亷天下第一號義門金氏¶
　金去偽晦菴門人也名見附録¶
　　　女徳婚姻¶
金節婦者安南賊帥齊亮之母以忠義誨齊亮齊亮不¶
聴遂絶之自田而食自紡而衣　唐大厯初下詔褒之¶
賜兩丁侍養¶
金賞娶霍光之女宣帝即位賞遷太僕霍氏事萌芽賞¶
上書去妻獨得不坐¶
<pb:KR3k0041_WYG_012-13a>¶
　　籝金　懐金　諾金¶
　林(宫音長西河因毅比干之子/逃難  林山  以林為姓)¶
　　　徳門¶
林皋為趙相生九子國人號為九徳之父十徳之門趙¶
王聞而嫉之欲誅之出令曰欲幸諸國擇其木果繁者¶
伐之皋曰此王欲殺我父子也遂父子相攜入白雲山¶
王聞而嘆曰賢哉林皋父子也¶
　　　甘露之瑞¶
<pb:KR3k0041_WYG_012-13b>¶
林攅唐貞元中為福唐尉母亡廬墓有白鳥來甘露降¶
詔表其閭蠲徭役時號闕下林家¶
　　　翰林人物¶
林&KR0008;字彦福宋崇寧人用韓維例除翰林學士宋朝不¶
由科第而除學士者惟此二人¶
　　　西湖處士¶
林逋字君復少孤刻志於學結廬小孤山喜吟詩梅詩¶
疎影一聨為世所稱　有髙節范文正公贈詩云巢由¶
<pb:KR3k0041_WYG_012-14a>¶
不願仕堯舜豈遺人風俗因公厚文章到老醇　蓄雙¶
鶴縱之飛入雲霄歸則復入籠中逋或遊西湖諸寺有¶
客至童子放鶴即棹小舟歸　真宗朝賜號和靖先生¶
　　　髙隠處士¶
林敏功字子仁蘄春人年十六預鄉薦下第歸嘆曰軒¶
冕富貴非吾願也杜門不出者二十年該通六經貫穿¶
百氏宋元符末蔡元度薦之不就徵政和中林震為郡¶
守謂同僚曰吾宗有隠君子出郊見之及還朝舉其隠¶
<pb:KR3k0041_WYG_012-14b>¶
徳賜號髙隠處士旌表其門子仁謝表云自是難陪英¶
俊之遊何敢妄意髙尚之事卧牛衣而待旦寒如之何¶
搔鶴髮以興懷老其将至　有詩文千餘篇　松坡集¶
江西宗派法嗣二十五人之一(見潘/姓)¶
　　　聖賢之舉¶
林謙之莆田人宋隆興中下第歸専心聖賢踐履之學¶
晚登仕版在詞掖多論駁不得其言而歸　號文軒先生¶
　　　風節¶
<pb:KR3k0041_WYG_012-15a>¶
林大中字和叔宋寧宗登極除中書舍人癸丑嵗朱熹¶
坐客有知天文者曰星變正人當之熹曰其林和叔乎¶
已而公果出臺去國一節風誼凛然明年熹與公同在¶
從班相得如平生歡公清瘦不勝衣而毅然有任重道¶
逺之意平生言不出口而論事有囬天之力古之所謂¶
大臣歟¶
　林放字子丘魯人從孔子問禮之本¶
　林囘弃千金之璧負赤子而趍彼以利合此以天屬¶
<pb:KR3k0041_WYG_012-15b>¶
　林湜字正甫善人君子也　宋紹興中為監察御史¶
　　　女徳¶
林氏封魏國夫人劉後村之母也¶
　　雞林　鄧林　杏林　翰林¶
　郴(商音/)¶
　郴寶晉人代居江夏¶
　諶(商音/)　(河南/)¶
　諶自求宋寧宗朝人家于旴江好學能詩求師友於¶
<pb:KR3k0041_WYG_012-16a>¶
　千里外得意處自謂前輩不能及(異齋/集)¶
諶仲字文疊南昌人有徳行　漢和帝朝郡舉有道仕¶
至荆州刺史¶
諶禮字秀登漢和帝朝為薛令¶
　　　女徳¶
諶姆居丹陽郡黄堂潜修至道後以銅符鐵劵金丹寶¶
章傳付許君及還帝鄉取香茅一根南望擲之俾許君¶
認茅落處立祠今豫章有黄堂觀¶
<pb:KR3k0041_WYG_012-16b>¶
　尋(隋末有/尋相)¶
二十二覃¶
　譚(徵音子齊邦子譚子國在齊州平隂縣西南齊滅/之譚  奔莒  孫氏焉  孟嘗逐於齊而返有譚)¶
　　(拾子逆/之於境)¶
　　　仙道¶
譚峭得仙有詩云線作長江扇作天靸鞋抛向海東邊¶
蓬萊信是無多地只在譚生拄杖前(仙/傳)¶
　　　數學¶
<pb:KR3k0041_WYG_012-17a>¶
譚忠唐元和中為幽州大将說劉總歸唐曰天地之數¶
合必離離必合河北與天下離六十年數窮必合總從¶
之¶
　　　三䇿¶
譚世勣字彦威長沙人唐末中詞學兼茂異科　除給¶
事中時北騎南牧上奏以守邊為上策守河為中策巡¶
幸江淮下䇿也¶
　　　聰悟¶
<pb:KR3k0041_WYG_012-17b>¶
譚惟寅肇慶府人幼聰悟讀書一覽終身不忘　宋紹¶
興末梁克家榜登弟¶
　譚宏寶四世同居詔旌表門閭蠲其租稅(南/史)¶
　譚必韶州人應神童科¶
　譚燠南雄人舉八行科¶
　　　女徳婚姻¶
譚子娶齊女碩人詩云譚公維私妹妹之夫曰私¶
　呉琪妻譚氏守節罵賊而死¶
<pb:KR3k0041_WYG_012-18a>¶
　鐔(漢書音/徒南切)¶
鐔顯　漢和帝朝陳寵為廣漢太守王渙為功曹顯為¶
主薄寵皆引以為腹心及還朝對上曰顯拾遺補闕臣¶
奉詔書而已　後遷廷尉¶
　談(宫音/)　(廣平/)¶
　談𢎞謩唐開成中為四門博士　與裴度洛瀆修禊¶
　之晏(見白/姓)¶
　談庚安吉布衣也宋紹興中言本邑去秋園&KR0438;並蔕¶
<pb:KR3k0041_WYG_012-18b>¶
　合而為一此皇帝孝治天下故見祥瑞以昭天意¶
　　塵談　手談　阿戎談¶
　南(徵音後汝南有周大夫南/仲之    魯  南遺南蒯)¶
　　　死節¶
南霽雲善騎射唐天寳末禄山反張巡守睢陽受圍急¶
築臺以募萬死一生者有人喑嗚而來乃霽雲也　巡¶
遣求救於臨淮賀蘭進明無出師意霽雲拔劒斷一指¶
示信一坐大驚　城陷巡呼曰南八男兒死爾應曰公¶
<pb:KR3k0041_WYG_012-19a>¶
知我者敢不死　宣宗朝圖其像於凌烟閣　子承嗣¶
七嵗為婺州别駕賜緋魚袋歴施涪二州¶
　　　松滋令¶
南卓唐人因言事出為松滋令詩贈從事云翺翔曽在¶
玉京天墮在江南地幾年從事不須輕縣宰滿身猶帶¶
御爐煙¶
　南伯逢學仙道傳初平服松根茯苓之訣¶
　　　女徳婚姻¶
<pb:KR3k0041_WYG_012-19b>¶
　南孺子季桓子之妻生男則以告君而立之¶
　南威之妹美晉文公得之三日不朝遂推而逺之曰¶
　後世必有以色亡國者¶
　南子衛靈夫人孔子適衛而見之夫人在錦帷中再¶
　拜環珮玉聲璆然¶
　南楚材娶薛氏後欲别婚貴族薛圖形寄詩乃止¶
　　斗南　圖南　終南　指南¶
　藍(徵音秋汝南大出自藍田/  春  時楚  夫藍尹亹)¶
<pb:KR3k0041_WYG_012-20a>¶
　　　望仙樓¶
藍采和唐末時有逸士襕衫緑袴黑术腰帶一足靴一¶
足跣夏服絮衫冬卧氷雪出氣如蒸自號藍采和歌曰¶
踏踏歌藍采和世界能幾何紅顔三春樹流年一擲梭¶
古人混混去不少今人紛紛來更多朝騎鸞鳳到碧落¶
暮見桑田生白波長景明輝在空際金銀宫闕髙嵯峨¶
㖂長繩施錢以行錢散不收後至濠梁飛升遺下靴帶¶
襕衫　濠州今有望仙樓相傳采和登仙時人聚此樓¶
<pb:KR3k0041_WYG_012-20b>¶
望之(仙/傳)¶
　　　乗鶴飛仙¶
藍喬龍川人後遊洛陽布衣百結入酒肆中一飲數斗¶
常置紙百番於足下令人片片拽之無一破者葢身輕¶
也語人曰吾羅浮山仙人一日復置紙於足下令人取¶
盡足浮風雲翛翛而去有仙鶴南來空中歴歴聞笙簫¶
　　　四卿堂¶
藍承宋天聖中與趙誠宋宜陳侁於泉州朱明院讀書¶
<pb:KR3k0041_WYG_012-21a>¶
後皆登科同時為列卿故朱明院有四卿堂¶
　　　詩名¶
藍元威宋朝人有詩名其寒詩云朔風陣陣送将來日¶
午柴門寂不開靈照只教添短褐孟光重喚煖深杯苦¶
吟簷角玲瓏玉閒撥爐頭搰拙灰移步東籬紅日晩細¶
看凍蝶尚依梅其霜詩錦句云潤松盡作龍鍾結匝地¶
渾銷鴈齒髙皆為時所稱(詩/話)¶
　藍方號養素先生修道南岳(見劉/氏)¶
<pb:KR3k0041_WYG_012-21b>¶
　　出於藍　采藍　雲藍¶
　甘(宫音于渤海既夏時侯國也以國為氏甘殷髙宗/舊學  甘盤  乃遯于荒野  左傳周  人與晉)¶
　　(大夫争/閻田)¶
　　　息壤¶
甘茂事秦武王為左相伐韓宜陽與王盟于息壤而行¶
宜陽五月不拔樗里子果争之王召茂欲罷兵茂曰息¶
壤在彼　昭王時茂亡奔齊道逢蘇代謂代曰吾聞貧¶
人女與富人女㑹績曰我無以買燭而子之燭光有餘¶
<pb:KR3k0041_WYG_012-22a>¶
可分我餘光今臣亡而妻子在秦願以餘光振之　孫羅¶
　　　䇿士¶
甘羅年十二事文信侯吕不韋不韋言於始皇以為上¶
卿太史公曰甘羅年少出一奇計聲稱後世雖非篤行¶
君子亦戰國一策士也¶
　　　懸旌萬里¶
甘延夀字君貺少以良家子善騎射為羽林投石拔距¶
嘗超踰羽林亭樓漢元帝朝與陳湯奉使西域斬郅支¶
<pb:KR3k0041_WYG_012-22b>¶
劉向奏其功遂封千户賜黄金百斤拜長水校尉(見陳/湯)¶
　　　懷逺¶
甘英漢永元九年為班超掾超遣之窮臨西海而還凡¶
前世所未至山經所未詳者莫不備其風俗焉(班超/傳)¶
　　　江表虎臣¶
甘寧為孫權将有計畧破曹公於烏林亦江表虎臣也¶
　　　麟車乗雲¶
甘戰字伯武許君學道付以金丹妙訣陳大建元年駕¶
<pb:KR3k0041_WYG_012-23a>¶
麟車乗雲而去宋政和中封精行真人(仙/傳)¶
　　　徳政¶
甘卓字季思晉梁州刺史鎮襄陽善於綏撫徭役悉除¶
市無二價西土稱其徳政¶
　甘蠅古之善射者彎弓而獸鳥下弟子飛衛(列/子)¶
　甘龍與衛&KR0008;争變法曰縁法而治者吏習而民安之¶
　　　婚姻¶
甘公為蒼梧太守以女妻陶謙(見陶/氏)¶
<pb:KR3k0041_WYG_012-23b>¶
二十四鹽¶
　閻(宫音焉大原閻周武王封泰伯曽孫仲奕於閻鄉/因氏    晉  嘉與甘大夫争閻田于周左昭九)¶
　　(年/)¶
　　　臨食三嘆¶
閻沒晉魏舒屬大夫時魏子将受梗陽人女樂閻沒女¶
寛入諫魏子召之食比置三嘆魏子問其故荅云願以¶
小人之腹為君子之心屬饜而已獻子辭梗陽人(左昭/二十)¶
(八/)¶
<pb:KR3k0041_WYG_012-24a>¶
　　　明府¶
閻憲為綿竹令邑人有夜行得遺錦者平明送縣憲曰¶
夜行得錦是天賜也對曰縣有明府犯此則慙　人歌¶
之曰閻君賦政明且昶¶
　　　有大節¶
閻纉字續伯博覽墳典該通物理慷慨有大節不修細¶
行&KR0598;懷太子廢纉輿棺詣闕上書訟寃　仕晉為漢中¶
太守¶
<pb:KR3k0041_WYG_012-24b>¶
　　　孝門¶
閻允明至孝行著鄉閭詔表為孝門復其租調自序云¶
願盡膝下之歡忘懷軒冕之貴¶
　　　馳譽丹青¶
閻立本唐貞觀中為主爵郎中上與侍臣泛春苑池見¶
異鳥容與詔坐者賦詩而召立本侔狀閣外傳呌畫師¶
至則俯伏池左研吮丹粉羞悵流汗因歸戒其子慎勿¶
習之　總章元年拜右相時姜恪以戰功拜左相故曰¶
<pb:KR3k0041_WYG_012-25a>¶
左相宣威沙漠右相馳譽丹青　兄立徳将作大監¶
弟立行衛尉卿　立徳子𤣥邃司農卿　父子兄弟四¶
大卿監¶
　　　文館學士¶
閻朝隠唐中宗朝修文館大學士　張説論近世文朝¶
隠若麗服靚妝燕歌趙舞觀者忘疲¶
　　　雅望¶
閻伯嶼唐時為豫章都督王勃滕王閣記云都督閻公¶
<pb:KR3k0041_WYG_012-25b>¶
之雅望棨㦸遥臨¶
　　　髙唐館¶
閻欽受宋朝御史宿濠州髙唐館有詩云借問襄王安¶
在哉山川此地勝樓臺今宵寓宿髙唐館神女何曽入¶
夢來¶
　北魏閻仁慶為龍驤将軍　子毗篆書草𨽻妙絶當¶
　世¶
　閻慶禮為敷城太守嵗以家粟千萬賑恤貧者人賴¶
<pb:KR3k0041_WYG_012-26a>¶
　以濟¶
　閻安中宋紹興中進士唱名王十朋第一安中第二¶
　閻温字伯儉為上郅令立忠節(魏/志)¶
　　　婚姻¶
　閻伯嶼壻吳子章隨婦翁守洪都時滕王閣落成子¶
　章作記欲於席上出以誇客王勃為之閻意不恱¶
　杜純妻閻氏有賢行¶
　　閭閻　南閻¶
<pb:KR3k0041_WYG_012-26b>¶
　嚴(宫音漢天水諱羋姓之後楚莊王支孫以諡為姓/莊氏  明帝  莊故漢書改為嚴如嚴助嚴光之)¶
　　(類皆/然)¶
　　　先進¶
嚴助㑹稽人漢武朝以賢良對䇿擢為中大夫是時上¶
親任司馬相如枚皋等而助最先進每令助等與大臣¶
辨論中外相應以義理之文　後因侍宴從容乞為㑹¶
稽太守上與之數年上賜之書曰君厭承明之廬懷故¶
土間者闊焉久不聞問其以春秋對助上書謝留為侍¶
<pb:KR3k0041_WYG_012-27a>¶
中　後坐與淮南王交通弃市¶
　　　近古逸民¶
嚴遵字君平西漢時人卜筮於成都市日閲數人每依¶
卦辭教人以忠孝曰得百錢足以自養則閉肆下簾而¶
讀老子　揚雄少從之學曰其風聲足以激貪勵俗亦近¶
古之逸民也　蜀人羅冲為具車馬衣糧勸之仕君平¶
曰我有餘君不足奈何以不足奉有餘冲曰吾家萬金¶
子無儋石之儲何謂有餘曰吾嘗宿子家見子晝夜汲¶
<pb:KR3k0041_WYG_012-27b>¶
汲未嘗有足今我賣卜不下床而錢至尚餘數百塵埃¶
厚寸不知所用明我有餘而子不足也　益州牧李强¶
召為從事不就年九十餘以其業終¶
　　　嚴顔之學¶
嚴彭祖字公子與顔安樂俱事眭孟孟弟子百餘人惟¶
二子能質問疑義孟曰春秋之義在二子矣由是公羊¶
春秋有嚴顔之學　宣帝朝為博士¶
　　　客星閣¶
<pb:KR3k0041_WYG_012-28a>¶
嚴光字子陵小字狂奴少有髙名與光武同學帝即位¶
光披羊裘釣澤中乃備安車𤣥纁聘之三反乃至除諫¶
議大夫不屈去耕于富春山後人名其釣處為嚴陵瀨¶
云　釣臺在桐廬縣南東西二臺各髙數百丈有羊裘¶
軒客星館招隠堂¶
　　　知天文¶
嚴譔字善思唐武后時為大史令長安元年熒惑入月¶
犯天闗譔曰當亂臣伏罪嵗餘張柬之誅二張　先是¶
<pb:KR3k0041_WYG_012-28b>¶
為監察御史公直敢言后令按問告宻者皆引虚伏罪¶
　　　材吏¶
嚴挺之名浚資質軒秀擢制科調義興尉號材吏累遷¶
給事中俄改濮汴二州刺史　重交游許與生死不易¶
　開元中九齡薦為尚書左丞知吏部天寳初李林甫¶
擠之降為詹事卒¶
　　　挺之有兒¶
嚴武字季鷹幼豪爽母裴氏不為挺之所荅獨厚其妾¶
<pb:KR3k0041_WYG_012-29a>¶
英武八嵗袖鐵鎚就英寢碎其首左右驚白挺之以為¶
戲殺武曰安有大臣厚妾而薄妻者兒故殺之非戲殺¶
也父奇之曰真嚴挺之子　天寳中為劒南節度使最¶
厚杜甫甫嘗登武床睨之曰嚴挺之乃有此兒武累欲¶
殺之母救免¶
　　　歴三鎮¶
嚴綬初過湖州于閿(無問/切)鄉尉李達飯他客不接之後¶
達適并州謁綬綬方晏謂曰吾昔羈旅君不顧我今我¶
<pb:KR3k0041_WYG_012-29b>¶
亦不敢留公達慚　綬才不踰中人而歴三鎮所奏辟¶
位將相者九人　憲宗朝拜左僕射　封鄭國公¶
　　　歌姬賭帶¶
嚴續有歌姬唐鎬有通犀帶唐有慕姬之意嚴有欲帶¶
之心各出姬解帶賭之唐采大勝乃酌酒姬歌一曲而¶
别續悵然遣之¶
　嚴安上書武帝召見曰公等安在何相見之晩拜郎¶
　中¶
<pb:KR3k0041_WYG_012-30a>¶
　嚴震徳宗朝封馮翊郡王　子公弼治行為山南第¶
　一¶
　　　女徳婚姻¶
　　　　萬石嚴媪¶
嚴延年兄弟五人皆至大官東海號其母曰萬石嚴媪¶
　　　教子以禮¶
嚴氏名憲為杜有道妻十二嵗而嫁十八而&KR0276;居有子¶
名植有女名鞾教以禮度植遂名顯鞾亦有淑徳傅𤣥¶
<pb:KR3k0041_WYG_012-30b>¶
求鞾為繼室遂成婚　𤣥前妻之子咸六嵗嘗隨其母¶
省侍嚴氏曰千里駒也以其妹之女妻之¶
　嚴灌夫娶慎氏無嗣而出之慎氏别之以詩遂止¶
　　師嚴　許嚴　戒嚴¶
　亷(角音氏河東絜顓帝曽孫大㢘之後以王父/字為    亷  孔門弟子也  封服成伯)¶
　　　刎頸交¶
亷頗趙良將以勇氣聞於諸侯拜為上卿　與藺相如¶
為刎頸交强秦不能加兵於趙者以此兩人在也　趙¶
<pb:KR3k0041_WYG_012-31a>¶
王信秦反間頗亡之魏後乃遣使至魏視頗可用否頗¶
對使者一飯斗粟肉十斤被甲上馬以示可用郭開與¶
使者金歸報曰亷將軍年老尚善飯然與臣坐頃之三¶
遺屎矣遂不復召¶
　　　襦袴之歌¶
亷范字叔度漢明帝朝為蜀郡大守百姓歌之曰亷叔¶
度來何暮不禁火民安作昔無襦今五袴　與慶鴻為¶
刎頸交時語曰前有管鮑後有慶亷¶
<pb:KR3k0041_WYG_012-31b>¶
　　飛亷　孝亷　髙士亷¶
　詹(羽音詹河間瑕周宣王次子賜姓詹封詹侯詹晉/人使  嘉處  以守桃林之塞文十三  使  桓)¶
　　(伯辟於/晉昭九)¶
　　　粒餌引魚¶
詹何楚詹尹之後以獨繭絲為綸芒針為鈎荆條為竿¶
剖粒為餌引盈尺之魚於百仞之淵綸不絶竿不撓(列/子)¶
　　　世宦¶
詹洸為福州侯官令子豪移家建陽生三子一居嚴陵¶
<pb:KR3k0041_WYG_012-32a>¶
一居信城一居婺女之間留武夷者二在唐有詹肇為¶
御史中丞詹沆為侍御史在宋有詹庠為工侍¶
　　　忠節¶
詹良臣為縉雲尉方臘犯境守忠節罵賊而死　徽宗¶
朝官其二子　長子大萬紹興中拜簽書尋參大政¶
　詹邈施州人元祐中擢倫魁之選¶
　詹眩字晉卿淳熙中進士第一人¶
　詹範宋靖康中官于汴逃歸行在所髙宗曰卿忠臣¶
<pb:KR3k0041_WYG_012-32b>¶
　也¶
　詹適為御史臺主簿東坡有和詹適飲饌亭詩江上¶
　同三黜天涯又一樽¶
　　　女徳¶
詹茂先妻有寄夫詩錦江之上探春回消盡寒光落盡¶
梅争得兒夫似春色一年一度一歸來¶
二十七咸¶
　汜　(音/泛)¶
<pb:KR3k0041_WYG_012-33a>¶
　　　農師¶
汜睠之撰農書十八篇劉向别録云使教田三輔有好¶
田者師之　漢武時為議郎遷御史¶
　　　五龍¶
汜昭漢桓靈間人濟北英賢傳云汜昭戴所徐晏夏隠¶
劉彬時人號為濟北五龍¶
　　　琴書¶
汜滕舉孝亷為郎中散家財五十萬以施宗族柴門灌¶
<pb:KR3k0041_WYG_012-33b>¶
園琴書自適¶
　　　世儒¶
晉汜毓奕世儒業敦睦九族時人號其家兒無常母衣¶
無常主撰春秋釋疑¶
　汜衷與索靖等馳名海内人號燉煌五龍(見索/氏)¶
　晉汜稚春有操行七世同居家人無怨色(淵明與/子疏)¶
　咸(羽音/)　(汝南/)¶
　漢咸宣為御史幾二十年(酷吏/傳)¶
<pb:KR3k0041_WYG_012-34a>¶
　咸冀宣唐開元十八學士之一圖形含象亭(見庾/子元)¶
　凡　姬姓之後以國為姓𫝊云凡&KR0253;邢茅周公之𦙍¶
　　　是也¶
　¶
　¶
　¶
　¶
　¶
<pb:KR3k0041_WYG_012-34b>¶
　¶
　¶
　¶
　¶
　¶
　¶
　¶
　氏族大全卷十二¶
